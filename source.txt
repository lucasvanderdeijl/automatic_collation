RENATUS DES CARTES PROEVEN DER WYSBEGEERTE: Of REDENERING
Van de Middel om de Reden wel te beleiden, en de Waarheit in de Wetenschappen te zoeken; DE VERREGEZICHTKUNDE, VERHEVELINGEN, EN MEETKUNST. Door J.H. GLAZEMAKER vertaalt. [AFBEELDING] ’t Amsterdam, Gedrukt by Tymon Houthaak, Voor JAN RIEUWERTSZ. Boekverkoper, in Dirk van Assensteeg, in ’t Martelaars Boek. 1659. [blanco] [VOORWOORD VAN GLAZEMAKER]  REDENERING Van ‘t BELEED, Om de Reden wel te beleiden, en de Waarheit in de Wetenschappen te zoeken. EERSTE HOOFTDEEL. Verscheide Aanmerkingen, die de Wetenschappen betreffen. HEt goed verstant is best onder de menschen verdeelt: want yder meent daar af zo wel te verzien wezen, dat de genen zelven, die zwarelijkst in alle andere dingen te vernoegen zijn, zelden meer daar af begeren, dan zy hebben. ’t Is niet waarschijnelijk dat zy alle hier in bedrogen zijn: maar dit getuigt eer dat de macht van wel t’oordelen, en ’t ware van ’t valsche t’onderscheiden (’t welk eigentlijk het geen is, dat men ’t goed verstant, of de reden noemt) naturelijk in alle menschen gelijk is; en dat dieshalven de verscheidenheit onzer meningen niet koomt van dat sommigen redelijker zijn dan d’anderen, maar alleenlijk van dat wy onze gedachten deur verscheide wegen leiden, en niet de zelfde dingen aanmerken. Want het is niet genoech dat men goed van vernuft is; maar het voornaamste is dat wel aan te leggen. De grootste geesten zijn zo wel bequaam tot de grootste zonden, als tot de grootste deuchden; en de genen, die maar langsamelijk gaan, konnen, zo zy altijt de rechte weg volgen, veel meer vorderen dan de genen, die lopen, en daar af verwyderen. Wat my aangaat, ik heb my nimmer ingebeelt dat mijn vernuft  in enig ding volmaakter was, als dat van ’t gemeen; ja ik heb dikwijls gewenscht dat mijn gedachten zo vaerdig, of d’inbeelding zo zuiver en onderscheiden, of mijn geheugenis zo groot, en ook zo tegenwoordig waren, als die van enig anderen: en ik weet geen andere, als deze hoedanigheden, die tot de volmaaktheit van ’t vernuft dienstig zijn. Want wat de of ’t verstant aangaat, dewijl die ’t enige is; dat ons menschen maakt, en van de beesten onderscheid, zo wil ik geloven dat zy in yder geheel is, en hier in ’t gemeen voelen der Wijsbegerigen volgen, de welken zeggen dat ’er geen minder of meerder is, dan in de toevallen, en niet in de vormen, of naturen der ondeelbaren van een zelfde gedaante.  Ik zal my niet ontzien te zeggen dat ik meen groot geluk gehad te hebben, om dat ik, van mijn kintsheit af, my in zekere wegen heb gevonden, die my tot bemerkingen en grontreegels hebben gebracht, daar af ik een Beleed heb gemaakt, door ’t welk, zo my dunkt, ik met trappen mijn kennis kan vermeerderen, en haar allengs tot de hoogste top verheffen, tot de welk de zwakheit van mijn vernuft, en de korte tijt van mijn leven haar zullen konnen toelaten te geraken. Want ik heb ’er alreê zodanige vruchten af geplukt, dat, hoewel ik in d’oordelen, die ik van my zelf doe, altijt eer naar de zijde van mistrouwen poog te hellen, dan naar die van de verwaantheit, en hoewel ‘er, als ik met het oog van een Wijsbegerige de verscheide bedrijven en aanslagen van alle menschen aanschou, byna niet een is, die my niet ydel en onnut schijnt, ik een grote vernoeging van de vordering ontfang, die ik alreê in ’t onderzoek van de waarheit meen gedaan te hebben, en zodanige hoop voor ’t aanstaande schep, dat ik, zo onder de bezigheden der menschen, warelijk menschen, enige is, die vastelijk goet en gewichtig is, dar geloven dat het de gene is, die ik verkozen heb.  ’t Kan echter wezen dat ik my bedrieg; en ’t is misschien een weinig koper en glas, dat ik voor gout en diamanten neem. Ik weet hoe zeer wy onderworpen zijn ons in ’t geen, dat ons aangaat, te misgrijpen, en ook hoe zeer d’oordelen onzer vrienden by ons verdacht behoren te wezen, als zy tot onze jonst zijn. Maar ik zou gaerne in deze Redenering aanwijzen hoedanig de wegen zijn, die ik gevolgt heb, en daar in mijn leven, als in een schildery, vertonen, op dat yder daar af kan oordelen, en dat, als ik uit het gemeen gerucht de gevoelens, die men daar af zal hebben,   versta, dit aan my een nieuw middel van my t’onderwijzen verstrekt, die ik by de middelen zal voegen, de welke ik gewent ben te gebruiken. Mijn voornemen dan is niet hier het Beleed te leren, dat yder volgen moet om zijn reden wel te beleiden; maar alleenlijk te tonen op wat wijze ik getracht heb de mijne te beleiden. De genen, die zich bemoejen met leerreegels te geven, moeten zich gaauwer achten dan de genen, aan de welken zy hen geven; en indien zy ergens in gebreken, zo zijn zy te lasteren. Maar dewijl ik dit geschrift niet voorstel, dan als een geschiedenis, of, indien gy liever dus wilt, als een fabel, in de welke men, onder enige voorbeelden, die men volgen mag, misschien veel anderen zal vinden, daar af men reden zal hebben om die niet te volgen, zo verhoop ik dat het aan enigen nut zal zijn, zonder aan iemant schadelijk te wezen, en dat zy alle my van mijn vrymoedigheit zullen bedanken. Ik ben van mijn kintsheit af in de letteren opgevoed; en dewijl men my aansprak dat men door der zelfder middel een klare en zekere kennis van al ’t geen, dat tot het leven nut is, kon krijgen, zo was ik bovenmatig begerig om die te leren. Maar toen ik deze gehele loop der leeröeffeningen volleert had, op welks einde men gemeenlijk in de rijg der geleerden ontfangen word, veranderde ik geheel van gevoelen: want ik bevond my in zo veel twijffelingen en dolingen belemmert, dat my docht dat ik met all de pogingen van my t’onderwijzen geen ander voordeel had gedaan, dan dat ik meer en meer mijn onwetentheit ontdekt had; en nochtans was ik in een der vermaartste scholen van Europa, daar my docht dat geleerde mannen moesten zijn, zo’er in enige plaats van ’t aardrijk waren. Ik had ’er al ’t geen geleert, ’t welk daar van d’anderen geleert wierd, en, niet vernoegt met de wetenschappen, die men aan ons leerde, ik had alle de boeken deurgesnuffelt, de welken van die wetenschappen handelen, die men d’ongemeensten en naukeurigsten acht, en die in mijn handen hadden konnen komen. Daar by, ik wist wat oordeel d’anderen van my deden; en ik zag dat men my niet minder dan mijn medeleerlingen achtte, hoewel ’er alreê enigen onder hen waren, die men schikte om de plaatsen onzer meesters te vervullen. Eindelijk, onze eeuw scheen my zo bloejend en vruchtbaar in goede verstanden, als enige der zelf naar alle d’anderen t’oordelen, en t’achten dat ’er geen we-tenschap ter werrelt zodanig was, als men my had doen verhopen.  Ik liet echter niet na van d’oeffeningen, daar meê men in de scholen bezich is, in achting te hebben. Ik wist dat de talen, die men daar leert, tot verstant der oude boeken nootzakelijk zijn; dat de geestige vertellingen der verdichtselen de geest beschaaft; dat de gedenkwaerdige daden der geschiedboeken ’t gemoed aanstuwen, en, met onderscheid gelezen zijnde, behulpig zijn om een goed oordeel te maken; dat het lezen van alle goede boeken als een verkering met d’eerlijkste lieden der voorgaande eeuwen is, die de makers daar af hebben geweest, en daar by een geoeffende ommegang, in de welke zy niet, dan de besten van hun gedachten, aan ons ontdekken; dat de Welsprekentheit weêrgadeloze krachten en schoonheden heeft; dat de Dichtkunst zeer verrukkende lekkernijen en zoetigheden heeft; dat de Wiskunde zeer scherpzinnige vonden heeft, en die grotelijks kan dienen, zo om de nieusgierigen te vernoegen, als om alle de kunsten te verlichten, en d’arbeit der menschen te verminderen; dat de geschriften, die van de zeden handelen, veel onderwijzingen en veel aanmaningen ter deucht in zich begrijpen, die zeer nut zijn; dat de Godgeleertheit de hemel leert winnen; dat de Wijsbegeerte middel geeft om waarschijnelijk van alle dingen te spreken, en zich van de mindergeleerden te doen verwonderen; dat de Rechtsgeleertheit, Geneeskunst en d’andere wetenschappen eer en rijkdom den genen, die hen plegen, toebrengen; eindelijk, dat het goet is hen alle, ja ook de waangelovigsten en valschsten, onderzocht te hebben, om hun rechte waarde te kennen, en zich te hoeden van daar af bedrogen te worden. Maar ik geloofde dat ik alreê tijts genoech in de talen had versleten, en ook in ’t lezen der oude boeken, en in hun geschiedenissen en verdichtselen: want het is bijna evenëens met de genen van andere eeuwen te verkeren, als te reizen. ’t Is goet dat men iets van de zeden van verscheide volken weet, om van d’onzen gezondelijker t’oordelen, en op dat wy niet zouden menen dat het geen, ’t welk tegen onze gewoonten strijd, belaghelijk en tegen reden is, gelijk gemenelijk de genen doen, die niets gezien hebben. Maar indien men te veel tijts met reizen deurbrengt, zo word men eindelijk een vreemdeling in zijn lant; en indien men te nieusgierig naar de dingen is, die in de voorgaande eeuwen gedaan zijn, zo blijft men gemenelijk zeer onkundig in de genen,   die in deze eeuw gedaan worden. Daar by, de verdichtselen doen veel uitvallen als mogelijk inbeelden, die echter niet mogelijk zijn. Ja de getrouste geschiedboeken zelven, indien zy de waarde der dingen niet veranderen, of vermeerderen, om hen leeswaerdiger te maken, zo laten zy ten minsten byna altijt de slechtste en minstvermaarde omstandigheden achter, ’t welk veroorzaakt dat het overige niet zodanig blijkt, als het is, en dat de genen, die hun zeden naar de voorbeelden regelen, die zy daar uit trekken, onderworpen zijn in de sporeloosheden der helden van onze gedichte boeken te vallen, en voorneemens, die hun krachten overtreffen, te bevatten.  Ik hiel de Welspreekentheit in hoge achting, en was op de Dichtkunst verlieft: maar ik dacht dat zy beide eer gaven van de natuur, dan vruchten van de leeröeffening waren. De genen, die de krachtigsten van Redenering zijn, en die hun gedachten best overkaauwen, om hen klaar en verstanelijk te maken, konnen altijt het geen, dat zy voorstellen, best aanraden, schoon zy de verachtste taal spraken, en de Redenrijkkunst nooit geleert hadden: en de genen, die d’aangenaamste vonden hebben, en de zelfden met de meeste çierlijkheit en zoetigheit weten uit te drukken, zouden echter de beste dichters zijn, schoon zy geen kennis van de Dichtkunst hadden. Ik schiep bovenäl vermaak in de Wiskundige dingen, om de zekerheit en blijkelijkheit van hun redenen; maar ik bemerkte hun waar gebruik noch niet, en, wanende dat zy alleenlijk tot de hantwerkskonsten strekten, was verwondert van dat men, dewijl hun grontvesten zo vast en bestandig waren, daar op niets, dat heerlijker was, getimmert had. Wyders, ik vergeleek in tegendeel de geschriften der oude Heidenen, die van de zeden handelen, by zeer heerlijke en prachtige gebouwen, die alleenlijk op zant en slijk gebout waren: want zy verheffen de deuchden zeer hoog, en vertonen dat zy boven al ’t geen, dat in de werrelt is, t’achten zijn, maar zy leren niet genoech hen te kennen; en ’t geen, ’t welk zy met zo heerlijk een naam noemen, is dikwijls niets, dan een ongevoelikheit, of een verwaantheit, of een wanhoop, of een vadermoort. Ik eerde onze Godgeleertheit, en trachtte zo zeer, als iemant anders, de hemel te winnen. Maar ik, als een zekere zaak geleert hebbende dat de weg daar toe niet minder voor d’ongeleerden, als voor de geleerden open is, en dat de geopenbaarde waarheden,   die daar toe geleiden, boven onz verstant zijn, darde hen niet onder de zwakheden van mijn Redeneringen stellen; en ik dacht dat men, omd er zelfder onderzoek aan te vangen, en daar in voorspoedig te zijn, enige bovengemene bystant des hemels van noden had, en meer dan mensch behoefde te zijn.  Ik zal niets van de Wijsbegeerte zeggen, dan dat ik, ziende dat zy van d’uitmuntentste vernuften, die sedert veel eeuwen geleeft hebben, gebout heeft geweest, en dat men echter noch niet enig ding vind, over ’t welk men niet twistreedent, en ’t welk by gevolg niet twijfelächtig is, niet verwaantheit genoech had om te verhopen dat ik daar in voorspoediger, dan d’anderen, zou wezen; en dat ik, aanmerkende hoe veel verscheide gevoelens van een zelfde zaak konnen zijn, die door geleerde lieden beweert worden, zonder dat ’er ooit meer dan een kan zijn, die waar is, byna al ’t geen, ’t welk niet dan waarschijnelijk was, voor valsch achtte. Wat d’andere wetenschappen aangaat, dewijl zy hun beginselen van de Wijsbegeerte ontleenen, zo achtte ik dat men op zo zwakke grontvest niet gebout kon hebben, dat bestandig was: en d’eer en winst, die zy beloven, waren niet machtig om my te nodigen tot hun te leren. Want ik gevoelde my, God zy dank, niet van zulk een stant, die my verplichtte een ambacht van de wetenschap te maken, om mijn staat op te helpen. En hoewel ’t mijn ampt niet was, naar d’aart der Kynische Wysbegerigen, d’eer te verachten, zo maakte ik nochtans weinig werk van deze, die ik niet, dan met een valsche naam, verhoopte te konnen verkrijgen. Eindelijk, wat de quade onderwijzingen aangaat, ik meende alreê genoech te kennen wat zy waerdig waren, om niet meer onderworpen te zijn bedrogen te worden, noch door de beloften van een Alchimist, noch door de voorzeggingen van een starrekijker, noch door de bedriegerijen van een tovenaar, noch door de lesten, of ’t gesnork van iemant der gener, die zich uitgeeven voor meer te weten, dan zy weten.  Dieshalven, zo haast als mijn jaren my toelieten uit d’onderwerping mijner leermeesters te geraken, verliet ik geheel d’oeffening der letteren; en dewijl ik besloot voortaan geen andere wetenschap te zoeken, als de geen, die ik in my zelf, of in ’t groot boek des werrelts kon vinden, zo besteedde ik ’t overige van mijn jeucht met reizen, met de hoven en heiren te bezien, met lieden van verscheide aart en natuur te verkeren, met verscheide ervarentheden te bekomen, met my zelf in de voorvallen van ’t geval te   beproeven, en overäl de dingen, die zich vertoonden, zodanig t’overwegen, dat ik enig nut daar af mogt trekken. Want my docht dat ik veel meer waarheit in de redeneringen zou vinden, die yder doet aangaande de zaken, die hem betreffen, en daar af d’uitgang hem haast daar na zal straffen, zo hy qualijk geoordeelt heeft, als in de redeneringen, die een gelettert man in zijn vertrek doet, aangaande de bespiegelingen, die geen uitwerking voortbrengen, en die geen ander gevolg in hem hebben, dan dat hy misschien zo veel te meer verwaantheit daar uit zal trekken, als zy veerder van ’t gemeen verstant afgelegen zijn, om dat hy zo veel te meer vernuft en kunst zal behoren besteed te hebben, in te trachten die waarschijnelijk te maken. Ik had altijt een bovengemene begeerte gehad om te leven van het ware van ’t valsche t’onderscheiden, op dat ik klarelijk in mijn werken zou zien, en met zekerheit in dit leven wandelen.  ’t Is waar dat ik, terwijl ik niets deê, dan de zeden der andere menschen t’aanmerken, zeer weinig daar vond om my te verzekeren, en dat ik daar byna zo veel verscheidenheden bemerkte, als ik onder de gevoelens der Wijsberigen bemerkt had: in voegen dat het grootste voordeel, ’t welk ik daar af trok, was dat ik, veel dingen ziende, (die, hoewel zy aan ons zeer sporeloos en belaghelijk schijnen, echter gemenelijk van andere grote volken aangenoemen en goet gekent zijn) leerde niets van ’t geen, ’t welk my alleenlijk door ’t voorbeelt, en door de gewoonte aangeraden was, zeer vastelijk te geloven. En dus verloste ik allengs my zelf van veel dolingen, die onz naturelijk licht konnen verduisteren, en ons minder bequaam maken tot reden te verstaan. Maar na dat ik enige jaren besteed had met my dus in des werrelts boek t’oeffenen, en te trachten enige ervarentheit te verkrijgen, zo besloot ik ook eens my in my zelf t’oeffenen, en alle de krachten van mijn vernuft te gebruiken in die wegen te verkiezen, de welken ik behoorde te volgen, ’t welk my, zo my dunkt, veel beter gelukte, dan of ik nooit van mijn lant, of van mijn boeken afgeweken had geweest.   TWEEDE HOOFTDEEL De voornaamste Regelen van ’t Beleed, dat de Schrijver gezocht heeft. IK was toen in Duitslant, daar de gelentheit der oorlogen, die noch niet geëindigt zijn, my genodigt had: en toen ik van de kroning des Kaizers weêr naar ’t heir keerde, hield de winter in zijn begin my in een gewest, daar ik, geen verkeering met menschen vindende, die my belette, en ook tot mijn geluk geen zorgen noch tochten hebbende, die my ontroerden, de gehele dag alleen in een stoof besloten bleef, in de welk ik tijt had om my in mijn gedachten t’onderhouden, daar onder een der eersten was, dat ik aanmerkte dat ’er dikwijls niet zo grote volmaaktheit in de werken is, die van veel stukken te zamen gezet, en door de hant van verscheide meesters gemaakt zijn, als in de genen, aan de welken een alleen gearbeid heeft. Dus ziet men dat de gebouwen, die een eenig boumeester aangevangen en volëindigt heeft, gemenelijk schoonder en beter geschikt zijn dan de genen, daar aan veel bezich geweest hebben met die te vermaken, en oude muren te gebruiken, die tot andere gemerken gebout waren. In dezer voegen zijn deze oude steen, die in ’t begin niet meer dan vlekken geweest hebben, en by gevolg van tijt grote steden geworden zijn, gemenelijk zo qualijk verdeelt en afgepast, ten opzicht van deze geschikte plaatsen, die een vestbouwer naar zijn zin in een vlakte maakt, dat men, schoon men hun gebouwen yder in ’t bezonder aanmerkt, dikwijls zo grote of meer kunst daar in vind, als in de genen van d’anderen. Doch als men ziet hoe zy gevoegt zijn, hier een groot, en daar een klein, en hoe zy de straten krom en ongelijk maken, zo zou men zeggen dat het eer ’t geval is, dan de wil van enige menschen, met reden begaaft, die hen dus geschikt heeft. En indien men aanmerkt dat ’er nochtans van alle tijden enige amptlieden zijn geweest, die last gehad hebben om op de gebouwen der bezondere lieden te letten, op dat die tot verçiering van ’t gemeen zouden dienen, zo zal men wel bekennen dat men, alleenlijk aan de werken van anderen bouwende, zwarelijk zeer volmaakte dingen kan maken. In dezer voegen beeld ik my in dat de volken, die (eertijts half wilt geweest, en allengs beschaaft zijnde) hun wetten niet gemaakt hebben dan naar de   mate dat d’ongelegentheit der misdaden en twisten hen daar toe gedwongen hebben, niet zo wel geregelt konnen zijn als de genen, die, sedert het begin dat zy vergadert zijn, d’instellingen van enig voorzichtig Wetgever onderhouden hebben: gelijk het zeker is dat de Staat van de ware Godsdienst, daar af God alleen de wetten gemaakt heeft, onvergelijkelijk beter dan alle d’anderen geregelt moet zijn. En om van de menschelijk dingen te spreken, ik geloof dat, zo Sparta eertijts grotelijks gebloeit heeft, dit niet heeft geweest uit oorzaak van yder van haar wetten in ’t bezonder, dewijl veel daar af zeer vreemt waren, ja ook tegen de goede zeden streden; maar omdat zy, van een alleen gemaakt zijnde, alle tot een zelfde einde strekten. Ik dacht dan dat de wetenschappen der boeken, ten minsten der gener, welkers redenen niet dan waarschijnelijk zijn, en geen betogingen hebben, allengs uit de gevoelens van veel verscheide menschen te zamen gezet en vergroot zijnde, niet zo na aan de waarheit zijn als d’eenvoudige redeneringen, die een man van goed verstant naturelijk van de dingen, die zich vertonen, doen kan. Ik bedacht dan ook dat, dewijl wy alle kinderen hebben geweest, eer wy mannen zijn geworden, en lange tijt door onze begeerlijkheden, en Leermeesters, die dikwijls tegen malkander streden, hebben moeten bestiert zijn, en zy beide misschien ons niet altijt het beste geraden hebben, het byna onmogelijk is dat onze oordelen zo zuiver en bestandig zijn, als zy geweest zouden hebben, zo wy van onze geboorte af het geheel gebruik van onze reden hadden gehad, en altijt door haar alleen geleid waren.  ’t Is waar dat wy niet zien dat men alle de huizen van een stat nederwerpt, alleenlijk om die op een andere wijze te bouwen, en de straten heerlijker te maken: maar men ziet dat veel menschen hun eige huizen doen afbreeken, om hen weêr te bouwen, ja dat zy somwijlen daar toe gedwongen worden, als de gebouwen in gevaar zijn van uit zich zelven te vallen, en als de grontvesten daar af niet bestandig zijn. Naar welks voorbeelt ik my inbeeldde dat ’er warelijk geen middel voor een bezonder man zou zijn, om voor te nemen een Staat te hervormen, met alles van de grontvest af te veranderen, en die om te werpen om haar weêr op te rechten; ook niet het gehele lighaam der wetenschappen, of d’ordening, in de scholen opgerecht, te hervormen, om hen een anderen te leren: maar dat ik voor alle de gevoelens, die ik tot aan die tijt in mijn geloof ontfangen had, niet beter kon doen, als met ernst aan te vangen die   daar uit wech te nemen, om daar na anderen, die beter zijn, of de zelfden, als ik hen aan ’t rechtsnoer van de reden gepast zou hebben, daar wêr in te plaatsen. En ik geloofde vastelijk dat ik door deze middel voorspoedig zou zijn om mijn leven veel beter te geleiden, dan of ik ’t op d’oude grontvesten boude, en mijn steunsel alleenlijk op de beginselen nam, die ik my in mijn jonkheit had laten aanraden, zonder ooit onderzocht te hebben of zy waar waren. Want hoewel ik hier verscheide zwarigheden bemerkte, zo waren zy echter niet zonder hulpmiddel, noch by de genen te gelijken, die in de hervorming der mindere dingen, de welken ’t gemeen aangaan, gevonden worden. Deze grote lighamen, neêrgeworpen zijnde, zijn al te zwarelijk weêr op te heffen, of, aan ’t waggelen geraakt, te weêrhouden; en der zelfder val moet nootzakelijk zeer zwaar zijn. Wyders, wat hun volmaaktheden aangaat, zo zy onvolmaakt zijn, (gelijk de verscheidenheit alleen, die men onder hen ziet, genoech is om te verzekeren dat ‘er zodanigen zijn) de gewoonte of ’t gebruik heeft zonder twijffel hen grotelijks verzacht, ja ook veel daar af allengs gemijd, of verbetert, in de welken men niet zo wel door voorzichtigheit verzorgen kon; in voegen dat zy eindelijk byna altijt verdragelijker zijn, dan hun veranderingen zou wezen: even gelijk de grote wegen, die tusschen de bergen krom en omgaan, allengs, door het veel bewandelen, zo effen en gemakkelijk worden, dat ‘et veel beter is hen te volgen, dan aan te vangen recht toe aan te gaan met op de toppen der klippen te klauteren, en tot in het diepst der dalen te zakken. Ik kan dieshalven geenszins deze verwarde en ongeruste harssenen goetkennen, die, hoewel zy niet, noch door hun geboorte, noch door hun geluk, tot de handeling der gemene zaken geroepen zijn, echter altijt met overwegen bezich zijn, om enige nieuwe hervorming daar in te maken. En indien ik dacht dat ‘er in dit geschrift het minste ding was, door ’t welk men my van deze zotheit verdacht kon houden, zo zou ik ongaerne lijden dat het in ’t lich quam. Mijn voorneemen heeft zich nimmer wyder uitgestrekt, al te trachten mijn eige gedachten te hervormen, en op een grontvest, die geheel de mijne is, te bouwen. Indien ik, enigszins behagen in mijn werk scheppende, ’t voorbeelt daar af aan u vertoon zo wil ik echter daarom niemant raden dat te volgen. De gener, die van God met zijn jonsten beter begaaft zijn, zullen misschie hoger voorneemens hebben; maar ik vrees dat dit alreê te stou   Voor veel is. Het enig besluit van zich alle de gevolens t’ontslaan, die men te voren in zijn geloof ontfangen heeft, behoort niet van yder gevolgt te worden. En de hele werrelt bestaat byna alleen uit tweederhande vernuften, aan de welken dit geensins past: te weten der gener, die, zich gaauwer achtende dan zy zijn, zich niet konnen wachten van hun oordelen te verroekelozen, en niet genoech gedult hebben om alle hun gedachten by ordening te begeleiden; en hier af koomt ’et dat, zo zy eens de vrijheit hadden genomen om van de beginselen, die zy ontfangen hebben, te twijffelen, en van de gemene weg af te wijken, zy nimmer het voetpad, dat men kiezen moet om rechter te gaan, zouden konnen houden, en dat zy alle hun leven verdoolt zouden blijven: en der gener, die, reden of zedigheit genoech hebbende om t’oordelen dat zy min bequaam zijn om ’t ware van ’t valsche t’onderscheiden, dan enige anderen, van de welken zy onderwezen konnen worden, zich zelven eer behoren te vernoegen met de gevoelens van deze anderen te volgen, dan zelven beter gevoelens te zoeken. Wat my aangaat, ik zou zonder twijffel van ’t getal dezer lesten zijn geweest, zo ik nimmer niet dan een enig meester had gehad, of zo ik de verschillen, die van alle tijden onder de gevoelens der geleertsten geweest hebben, niet geweten had. Maar na dat ik in de scholen geleert had dat men niets zo vreemt en weinig gelooffelijk bedenken kan, ’t welk niet van iemant der Wijsbegerigen gezegt is; dat ik in ’t reizen bekent had dat alle de genen, die gevoelens hebben, de welken grotelijks tegen d’onzen strijden, daar om niet woest en onbesuist zijn, maar veel van hen zo grote of meer reden dan wy gebruiken; dat ik aangemerkt had hoe veel eenzelfde mensch, met zijn zelfde geest, sedert zijn kintsheit onder de Franschen of Duitschen opgevoed zijnde, van ’t geen verschilt, ’t welk hy wezen zou, zo hy altijt onder de Sinesen of Kanibalen geleeft had; en hoe, tot aan de gedaanten onzer klederen, het zelfde ding, dat ons over tien jaren behaagt heeft, en dat ons misschien noch eer tien jaren behagen zal, nu sporeloos en belaghelijk aan ons schijnt, ja zo, dat de gewoonte en voorgang ons meer aanraad, dan enige zekere kennis; en dat echter de meerderheit der stemmen geen genoechsaam bewijs voor de waarheden is, die een weinig zwaar t’ontdekken zijn, om dat het waarschijnelijker is dat een mensch alleen hen gevonden heeft, dan een geheel volk: zo kon ik niemant verkiezen, welks gevoelens, zo my dacht, boven die   van d’anderen behoren gestelt te worden; en ik vond my als gedwongen om aan te vangen my zelf te geleiden. Maar ik, als een man, die alleen, en in de duisternissen wandelt, besloot zo langsamelijk te gaan, en in alle dingen zo grote omzichtigheit te gebruiken, dat, schoon ik niet dan zeer weinig vorderde, ik my ten minsten van vallen wel wachten zou. Ja ik wilde niet beginnen een der gevoelens, die eertijts in mijn geloof hadden konnen insluipen, zonder door de reden daar in gebracht te zijn, geheel te verwerpen, voor dat ik te voren tijts genoech besteed had om het bewerp van ’t werk, dat ik aanving, te maken, en het ware Beleed te zoeken, om tot de kennis van alle dingen te komen, daartoe mijn verstant bequaam zou zijn. Ik, jonger zijnde, had my een weinig, onder de delen van de Wijsbegeerte, in de Redenkunst, en onder de Wiskundige dingen, in d’Ontknoping der Meetkunstenaars, en in de Stelreegel geoeffent; drie kunsten of wetenschappen, die, zo ’t scheen, iets tot mijn voorneemen behoorden toe te brengen. Maar ik, die onderzoekende, bemerkte dat, zo veel de Redenkunst aangaat, haar sluitreedenen, en in ’t meeste deel van haar andere onderwijzingen meer dienen om aan anderen de dingen, die men weet, te verklaren, of, gelijk de kunst van Lullius, zonder oordeel van de dingen te spreken, die men niet kent, dan om zelf hen te leren. En hoewel zy warelijk veel zeer waren en goede leringen in zich begrijpt, zo zijn ‘er echter zo veel anderen onder vermengt, die of hinderlijk, of overtollig zijn, dat ’et byna zo zwaar is die daar af te scheiden, als een Diana of Minerva van een blok marmersteen, dat noch niet in ’t ruig behouwen is, te maken. Voorts, wat Ontknoping der Ouden, en de Stelreegel der nieuwen aangaat, behalven dat zy zich niet uitstrekken, dan tot zeer afgetrokken dingen, en die buiten alle oeffening strekken, zo is d’eerste altijt zo gebonden aan d’aanmerking der gestalten, dat zy ’t verstant niet kan oeffenen, zonder d’inbeelding grotelijks te vermoejen; en in de leste heeft men zich zodanig aan zekere regels, en aan zekere tekens onderworpen, dat men daar af een verwarde en duistere kunst maakt, die de geest belemmert, in plaats van een wetenschap, die hem oeffenen zou. Dit was d’oorzaak dat ik bedacht dat men enige andere middel moest zoeken, die, de voordeelen dezer drie in zich begrijpende, van hun gebreken vry was. En gelijk de menigte der wetten dikwijls verontschuldigingen aan de misdaden verzorgt, ja zo, dat een Staat veel beter geregelt is, als zy, zeer weinig zijnde, daar   zeer naau onderhouden worden; zo geloofde ik dat, in plaats van dit groot getal der regelen, daar af de Redenkunst te zamen gezet is, ik aan de vier volgende genoech zou hebben, indien ik alleenlijk een vast en bestandig besluit nam van niet eens te missen in hen waar te nemen. D’eerste was nimmer enig ding voor waar aan te nemen, ’t welk ik niet klaarblijkelijk kende zodanig te zijn; dat is, zorgvuldiglijk de verhaasting, en veryling te schuwen, en niets meer in mijn oordelen te begrijpen, dan ’t geen, ’t welk zich zo klarelijk en onderscheidelijk aan mijn verstant zou vertonen, dat ik geen oorzaak zou hebben om dat in twijffel te trekken.  De tweede was yder van deze zwarigheden, die ik onderzoeken zou, in zo veel delen te verdelen, als geschieden kan, en als nodig zou zijn om hen beter op te lossen. De darde was mijn denkingen in ordening te geleiden, met te beginnen by d’eenvoudigste voorwerpen, en de genen, die lichtst te kennen zijn, om allengs als by trappen, tot de kennis der gener, die meest te zamengezet zijn, te klimmen, en ook met ordening onder de genen te stellen, die naturelijk d’een niet voor d’ander gaan.  En de leste op alles zo wel te merken, en dat zo naaukeuriglijk over te zien, dat ik verzekert was van niets achter te laten. Deze lange ketenen van gehele eenvoudige en gemakkelijke redenen, die de Meetkunstenaars gemenelijk gebruiken, om tot hun zwaarste betogingen te geraken, hadden aan my middel gegeven, om my in te beelden dat alle de dingen, die in de kennis der menschen konnen komen, malkander op een zelfde wijze volgen, en dat ’er, indien men zich alleenlijk onthoud van iets daar af voor waar te houden, dat het niet is, en indien men altijt d’ordening behoud, die men behoeft, om hen, ’t een na ’t ander, af te leiden, geen zo verre af gelegen zijn, tot de welken men eindelijk niet kan komen, en geen zo verborgen, die men niet ontdekt. Ik had geen grote zwarigheit met te vinden van welkers onderzoek ik behoorde te beginnen; want ik wist alreê dat zulks van d’eenvoudigsten, en van de gemakkelijksten om te bekennen moest geschieden. Ik dan, aanmerkende dat onder alle de genen, die voor dezen de waarheit in de wetenschappen gezocht hebben, de Wiskunstenaars alleen enige betogingen, dat is enige zekere en blijkelijke redenen, hebben konnen vinden, twijffelde niet of zy hebben dit door deze zelfden onderzocht, hoewel ik geen andere nuttigheit daar af verhoopte, dan dat zy mijn verstant zouden gewennen tot zich met   waarheden te voeden, en zich niet met valsche redenen te vernoegen. Ik was echter niet gezint om te trachten alle deze bezondere wetenschappen, die men gemenelijk Wiskundigen noemt, te leren: en ik, ziende dat, schoon hun voorwerpen verscheiden zijn, zy echter alle overëenkomen, vermits zy daar in niets anders aanmerken dan de verscheide overëenkomigen, of evenredigheden, die daarin gevonden worden, dacht dat het beter was dat ik alleenlijk deze evenredigheden in ’t algemeen onderzocht, en zonder die t’onderstellen, dan in d’onderwerpen, die dienen zouden om de kennis daar af lichter voor my te maken, ja ook zonder hen enigsins daar aan te verbinden, om hen daar na zo veel te beter aan alle d’anderen, met de welken zy zouden overëenkomen, te gebruiken. Voorts, dewijl ik bemerkte dat ik, om hen te kennen, somtijts zou behoeven hen yder in ’t bezonder t’aanmerken, en somtijts ook alleenlijk t’onthouden, of hen veel te zamen begrijpen, zo dacht ik dat ik, om hen beter in ’t bezonder t’aanmerken, hen in lijnen behoorde te stellen, omdat ik niets eenvoudiger vond, noch dat ik onderscheidelijker aan mijn inbeelding en zinnen kon vertonen; maar dat ik, om hen te behouden, of veel gelijk te begrijpen, hen door zekere merken, de kortsten, die men vinden kon, moest verklaren, en dat ik door deze middel al het beste van de meetkundige Ontknoping, en van de Stelreegel zou ontleenen, en alle de gebreken van d’een door d’ander verbeteren.  En zeker, ik dar zeggen dat de naerstige waerneeming van deze weinige leerreegels, die ik verkozen had, zodanige lichtheit aan my gaf om alle de verschillen, in de welken deze twee wetenschappen zich uitstrekken, t’ontwarren, dat ik in twee of drie maanden, die ik besteedde in hen t’onderzoeken, (van d’eenvoudigsten en algemeensten begonnen hebbende; en yder waarheit, die ik vond, was my een regel, die my daar na diende om anderen te vinden) niet alleenlijk veel vond, die ik eertijts zeer zwaar geoordeelt had; maar my dacht ook op ’t einde dat ik bepalen kon, zelf in de genen, die ik niet wist, door welke middelen, en hoe verre het mogelijk was hen op te lossen. Ik zal misschien hier in niet zeer verwaant schijnen, zo men aanmerkt dat, dewijl ’er niet meer dan een waarheit van yder ding is, de geen, die haar vind, zo veel daar af weet, als men daar af weten kan. Tot een voorbeelt, een kint, in de Rekenkunst onderwezen, een optelling volgens zijn regelen gemaakt hebbende, kan zich verzekeren van, aangaande d’inhout, die hy zocht, al ’t geen gevonden te hebben, dat des men-schen geest zou konnen vinden. Want het beleed, dat de ware ordening leert volgen, en naerstiglijk alle d’omstandigheden van ’t geen, dat men zoekt, tellen, begrijpt al ’t geen, ’t welk zekerheit aan de regels van de rekenkunst geeft.  Maar ’t geen, ’t welk van dit beleed my meest vernoegde, was dat ik daar door verzekert was van in alles mijn reden te gebruiken, in dien niet volmaaktelijk, ten minsten op ’t beste dat in mijn macht was. Daar by gevoelde ik, in ’t gebruiken van dit beleed, dat mijn geest zich allengs gewende tot zijn voorwerpen klarelijker en onderscheidelijker t’ontfangen, en dat ik, hem aan geen bezondere stoffe onderworpen hebbende, my overreede dat ik hem zo nuttelijk tot de zwarigheden der andere wetenschappen zou aanleggen, als ik in dien van de Stelreegel gedaan had. Niet dat ik echter daarom alle de genen, die zich zouden vertonen, darde aanvangen; want dat zou ook tegen d’ordening, die dit beleed voorschrijft, geweest hebben: maar ik, acht genomen hebbende dat hun beginselen alle van de Wijsbegeerte ontleent moesten zijn, in de welke ik noch geen zekere beginselen vond, dacht dat ik voor al trachten moest die daar op te rechten, en dat, dewijl dit het gewichtigste ter werrelt was, en daar de verhaasting en veryling meest te vrezen waren, ik niet moest aanvangen zulks te volbrengen voor dat ik een ouderdom bereikt had, die rijper was dan de geen van driëntwintig jaren, die ik toen had, en voor dat ik te voren veel tijts besteed had in my daar toe te bereiden, zo met uit mijn geest alle de quade gevoelens uit te roeijen, die ik daar voor die tijt ontfangen had, als met veel ervarenissen te vergaderen, op dat die daar na de stoffe mijner redeneringen zouden zijn, en met my altijt in ’t beleed t’oeffenen, dat ik aan my voorgeschreven had, om my meer en meer daar in te bevestigen. DARDE HOOFTDEEL. Enige regelen van de Zedenkunst, die hy uit dit Beleed getrokken heeft. WYders, gelijk de genen, die een nieu huis, in plaats van ’t geen, dat zy bewonen, willen bouwen, niet alleenlijk ’t oude eerst neêrwerpen, en zich van boustoffen, en van boumeesters verzorgen, of zich zelf in de Boukunst oeffenen, en zorgvuldiglijk ontwerp daar af maken; maar zich   ook van een andere woning verzien, daar in zy, terwijl het ander gebout word, bequamelijk gehuisvest konnen zijn: zo maakte ik, om in mijn werken niet vlot en wankelbaar te zijn, terwijl de reden my verplichtte onzeeker in mijn oordelen te wezen, en om in die tijt ook zaliglijk, als ik kon, te leven, een Zedekunst voor die tijt, die alleenlijk in drie of vier regels bestont, die ik aan u deelachtig wil maken. D’eerste grontreegel was, de wetten en gewoonten van mijn lant te gehoorzamen, en stantvastelijk de Godsdienst te bewaren, in de welk God de genade, van sedert mijn kintsheit daar in onderwezen te zijn, bewezen heeft, en my in alle andere dingen te bestieren volgens de bezadigtste, en minstsporeloze gevoelens, die gemenelijk door de bestgevoelenden der gener, met de welken ik te leven zou hebben, in ’t gebruik aangenomen waren. Want ik, van toen af beginnende mijn eige gevoelens voor niets t’achten, om dat ik die alle onderzoeken wilde, was verzekert van niet beter te konnen doen, dan de genen van de bestgevoelenden te volgen, en hoewel ’er misschien zo verstandige menschen onder de Persianen of Sinesen zijn, als onder ons, zo dacht my echter dat ’et het nutste was my naar de genen te regelen, met de welken ik te leven zou hebben; en dat, om te weten welken hun gevoelens warelijk waren, ik eer op ’t geen, dat zy deden, dan op ’t geen, dat zy zeiden, moest acht nemen, niet alleenlijk om dat ’er in ’t bederf onzer zeden weinig lieden zijn, die al ’t geen, dat zy geloven, willen zeggen, maar ook omdat veel zelven zulks niet weten; want dewijl de doening der denking, door ’t welk men enig ding gelooft, van de gene verschilt, door de welke men bekent dat men ’t gelooft, zo zijn zy dikwijls d’een zonder d’ander. Onder veel gevoelens, gelijkelijk aangenomen, verkoos ik steets de bezadigtsten, zo om dat die altijt de bequaamsten tot het gebruik, en waarschijnelijk de besten zijn, vermits alle overdaat gemenelijk quaat is, gelijk ook om minder van de ware weg af te wijken, indien ik doolde, dan of ik, een der uittersten verkozen hebbende, d’ander had behoren te volgen. Ik stelde bezonderlijk onder d’overmaat alle beloften, door dewelken men iets van zijn vryheit afneemt: ik verwierp echter niet de wetten, die, om in d’onstantvastigheit der zwakke geesten te verzorgen, toelaten, als men enig goed, of, tot zekerheit van de handel, enig middelbaar voorneemen heeft, dat men beloften of bedingen maakt, die verplichten daar by te blijven: maar dewijl ik ter werrelt niets zag, dat altijt in een zelfde staat blijft, en   dat ik voor my in ’t bezonder aan my beloofde mijn oordelen meer en meer te volmaken, en die niet erger te doen worden, zo zou ik gemeent hebben een groot misdrijf tegen ’t goed verstant te doen, zo ik, om dat ik toen iets goet keurde, my verplicht had dat noch daar na voor goet t’achten, als het misschien ophouden zou goet te zijn, of als ik ophouden zou het zodanig t’achten.  Mijn tweede regel was zo vast en bestandig, als my mogelijk zou zijn, in mijn doeningen te blijven, en niet min stantvastelijk de twijffelachtigste gevoelens te volgen, als ik eens een besluit daar op genomen had, dan of zy zeer zeker hadden geweest. Ik volgde hier in de reizigers, die, zich in enig bosch verdoolt bevindende, niet met nu hier en dan daar te zwerven, moeten dwalen, noch min in een plaats blijven, maar altijt zo recht, als zy konnen, naar een zelfde zijde gaan, en niet om zwakke redenen van hun gewone streek afwijken, schoon misschien in ’t begin het geval alleen hen die heeft doen verkiezen: want hoewel zy door deze middel niet recht naar de plaats gaan, daar zy begeren, zo zullen zy ten minsten eindelijk ergens komen, daar zy waarschijnelijk beter zullen zijn, dan in ’t midden van een bosch: zo ook, dewijl de doeningen van ’t leven dikwijls geen uitstel lijden, zo is ’t een zeer zekere waarheit dat, als het niet in onze macht is de waarachtigste gevoelens t’onderscheiden, wy de genen, die de waarschijnlijksten zijn, behoren te volgen: ja schoon wy geen meer waarschijnlijkheit in ’t een, dan in ’t ander bemerkten, zo moeten wy echter een van beide verkiezen, en dat daar na aanmerken, niet als twijffelachtig, voor zo veel dat met het gebruik overëenkomt, maar als zeer waarachtig en zeker, om dat de reden, die ons daar toe heeft doen besluiten, zodanig is. En dat was sedert machtig om my van alle berou en knaging te verlossen, de welke gemenelijk de gewetens dezer zwakke en waggelende geesten pijnigen, die zich onstantvastelijk laten leiden tot de dingen als goet aan te nemen, die zy sedert quaat oordeelen. Mijn darde regel was te trachten altijt eer my zelf, dan ’t geval, te verwinnen, en eer mijn begeerten, dan d’ordening des werrelts te veranderen; en in ’t algemeen my te gewennen tot te geloven dat ’er niets is, ’t welk geheel in onze macht is, als onze denkingen; in voegen dat, als wy in de dingen, die buiten ons zijn, onze best gedaan hebben, al ’t geen, ’t welk gebreekt, om ons te doen tot een goed einde te komen, ten opzichte van ons volkomelijk onmogelijk is. En dit alleen scheen genoech om my  te beletten voortaan iets te begeren, dat ik niet verkreeg, en by gevolg om my vernoegt te maken. Want dewijl onze wil naturelijk zodanig is, dat hy niets begeert dan ’t geen, ’t welk onz verstant in eniger wijze als mogelijk aan hem vertoont, zo is ’t zeker dat, indien wy alle de goederen, die buiten ons zijn, als gelijkelijk buiten onze macht gestelt aanmerken, wy niet meer treurig zullen zijn van dat wy de genen niet hebben, die aan onze geboorte verplicht schijnen, zo wy zonder onze schult daar af berooft zijn, als van dat wy de koninkrijken van Sina en Mexiko niet bezitten, en dat wy, van noot deucht makende, gelijk men zegt, niet meer zullen begeren gezont te wezen als wy ziek zijn, of vry te wezen als wy gevangen zijn, dan wy nu begeren lighamen van zo onvergankelijke stoffe, als de diamanten, of vleugelen om te vliegen, gelijk de vogels, te hebben. Maar ik beken dat men een lange oeffening, en een bedenking, die dikwijls herhaalt is, behoeft om zich te gewennen tot alle dingen dus van die zijde t’aanschouwen: en ik geloof dat hier in voornamelijk de geheimenis dezer Wijsbegerigen bestont, die eertijts zich uit de heerschappy van ’t geval hebben konnen onttrekken, en, ondanks de pijnen en armoede, met hun goden om de zaligheit twisten. Want zy, geduriglijk bezich met de palen t’aanmerken, die hen van de natuur voorgeschreven waren, overreeden zich zo volmaaktelijk dat ’er niets in hun vermogen was, dan hun gedachten, dat dit alleen genoech was om hen te beletten enige genegentheit tot andere dingen te hebben; en zy waren zo volkome meesters van deze gedachten, dat zy daar in enige reden hadden om zich rijker, machtiger, vrijer en gelukkiger t’achten, dan iemant van d’andere menschen, die, deze Wijsbegeerte niet hebbende, nimmer zo volkomelijk over al ’t geen, dat zy willen, gebieden, hoe zeer zy ook van de natuur, en van ’t geval bejonstigt konnen wezen. Tot besluit van deze Zedenkunst bedacht ik de verscheide bezigheden, die de menschen in dit leven hebben, t’overzien, om te trachten de beste te kiezen; en, zonder dat ik iets van de bezigheden der anderen wil zeggen, ik dacht dat ik niet beter kon doen, dan my by de genen te houden, daar in ik my bevond, dat is, mijn geheel leven te besteden in mijn reden t’oeffenen, en my zo veel, als ik zou konnen, in de kennis der waarheit te vorderen, volgens het beleed, dat ik my voorgeschreven had. Ik had zo uitneemende vernoegingen beproeft sedert dat ik begonnen had my van dit   beleed te dienen, dat ik geloofde dat men in dit leven geen zoeter noch oprechter beproeven kon: en vermits ik daardoor dagelijks enige waarheden ontdekte, die my gewichtig genoech, en in ’t gemeen by d’andere menschen onkundig schenen, zo vervulde de vernoeging, die ik ‘er af had, mijn geest zodanig, dat al ’t overige my niet aanging; behalven dat de drie voorgaande regels niet gevest waren, dan op ’t voorneemen, dat ik had, van voort te varen in my t’onderwijzen. Want dewijl God aan yder van ons enig licht heeft gegeven, om ’t ware van ’t valsche te onderscheiden, zo kon ik niet geloven dat ik my met de gevoelens van een ander een enig ogenblik behoorde te vernoegen, indien ik my niet voorgestelt had mijn eige oordeel te gebruiken in die t’onderzoeken als het tijt zou zijn: ja ik zou, met die te volgen, my niet van schroom hebben konnen ontslaan, zo ik niet gehoopt had dat ik daar door geen gelegentheit zou verliezen, om beter te vinden, indien ‘er beter waren. Eindelijk, ik zou mijn begeerten niet hebben konnen bepalen, noch vernoegt wezen, indien ik niet een weg gevolgt had, door de welk ik, wanende verzekert te wezen van de verkrijging alle van alle de kennissen, tot de welken ik bequaam zou zijn, van gelijken ook meende verzekert te wezen van de verkrijging aller ware goederen, die ooit in mijn macht zouden zijn. Want dewijl onze wil zich niet beweegt tot enig ding te volgen noch te vlieden, dan naar onz verstant dat goet of quaat aan hem vertoont, zo is ’t genoeg, wel t’oordelen om wel te doen, en ’t best, dat men kan, t’oordelen, om ook zijn best te doen, dat is, om alle de deuchden te verkrijgen, en gelijkelijk alle d’andere goederen, die men verkrijgen kan; en als men zeker weet dat men die verkregen heeft, zo zal men niet missen in vernoegt te wezen.  Na dat ik my dus van deze regels verzekert, en hen, met de waarheden van ’t geloof, die altijt de voorsten in mijn vertrouwen geweest hebben, waargenomen had, zo oordeelde ik dat ik, zo veel ’t overige mijner gevoelens aangaat, vrijelijk mogt aanvangen my daar af t’ontslaan. En vermits ik verhoopte dat ik dit beter volbrengen zou als ik by de menschen verkeerde, dan als ik langer in de stoof besloten bleef, daar ik alle deze gedachten had gehad, zo begaf ik my weêr tot reizen eer de winter noch wel geeindigt was. Ik deê dan in de negen volgende jaren niets anders, dan hier en daar in de werrelt omrollen, en trachtte eer een aanschouwer, dan een speelder in alle de toonneelspeelen, die daar in gespeelt worden, te wezen; en ik, in yder zaak bezonderlijk her-denkende wat haar verdacht kan maken, en aan ons gelegentheit geven van ons te misgrijpen, roeide ondertusschen uit mijn geest alle de dolingen uit, die ‘er te voren ingeslopen konnen zijn. Ik volgde echter niet de Skeptischen, die niet twijffelen dan om te twijffelen, en die altijt zonder besluit begeren te zijn: in tegendeel, alle mijn oogwit strekte niet dan om my te verzekeren, en de rulle aarde en ’t zant wech te graven, om de steen of klai te vinden. Dit gelukte my zeer wel, zo my dunkt, vermits ik, terwijl ik trachte de valsheit of onzeekerheit der voorstellingen, die ik onderzocht, niet door zwakke gissingen, maar door klare en zekere redeneringen, t’ontdekken, geen zo twijffelachtigen vond, of ik trok ‘er altijt enig besluit uit, dat het niets zeker in zich begreep. En gelijk men, een oud huis afbreekende, gemenelijk d’afgebroke stukken bewaart, op dat zy dienen zouden tot een nieuw gebou daar af te timmeren; zo maakte ik, in alle de genen van mijn gevoelens te vernietigen, die ik oordeelde qualijk gegrontvest te zijn, verscheide waarneemingen, en verkreeg veel ervarentheden, die my sedert gedient hebben om anderen, die zekerder zijn, daar af te maken. Wyders, ik volhardde altijt in my in ’t Beleed, dat ik my voorgeschreven had, t’oeffenen. Want behalven dat ik my bevlijtigde in ’t algemeen alle mijn gedachten naar des zelfs regelen te begeleiden, zo behield ik van tijt tot tijt enige uren voor my, die ik bezonderlijk besteedde om haar in de zwarigheden van de Wiskunst te gebruiken, of in enige andere kommerlijkheden, die ik byna met de genen der Wiskundigen gelijk kon maken, met hen van alle de beginselen der andere wetenschappen, die ik niet bestandig genoech vond, los te maken: gelijk gy zien zult dat ik in veel gedaan heb, die in dit boek verklaart worden. In dezer voegen, zonder in schijn anders te leven als de genen, die, geen bezigheit hebbende, dan een zoet en eenvoudig leven over te brengen, zich benaerstigen met de geneuchten van de zonden af te scheiden, en die, om hun ledige tijt zonder verdriet te verslijten, alle vermakingen, die eerlijk zijn, gebruiken, liet ik niet af van in mijn voorneemen voort te varen, en in de kennis der waarheit te vorderen, misschien meer dan of ik niets gedaan had, dan boeken te lezen, of met geletterde lieden te verkeren.  Doch deze negen jaren verliepen eer ik noch zijde gekozen had aangaande de zwarigheden, die gemenelijk onder de geleerden betwistreedent worden, en eer ik had begonnen de grontvesten   van enig zekerder Wijsbegeerte, dan de gemene, te zoeken. En ’t voorbeelt van veel uitsteekende verstanden, die, te voren het voorneemen daar toe gehad hebbende, daar in, zo my docht, niet gelukkig hadden geweest, deê my daar in zo veel zwarigheden inbeelden, dat ik ’t misschien noch niet zo haast zou hebben darren aanvangen, zo ik niet gezien had dat enigen alreê ’t gerucht deden lopen, dat ik zulks bekomen had. Ik kan niet zeggen waar op zy dit gevoelen vestten; en indien ik door mijn redenen iets daar toe geholpen had, zo moet dit eer geweest zijn met het geen, dat ik niet wist, openhartiglijker te belijden, dan de genen gemenelijk doen, die zich een weinig in de boeken geoeffent hebben, en misschien ook met het vertonen der redenen, die ik had, om van veel dingen, die van d’anderen voor zeker gehouden wierden, te twijffelen, dan met my van enige wetenschap te beroemen. Maar ik, moed genoch hebbende om niet te willen dat men my voor een ander nam, dan ik was, dacht dat ik door alle middelen trachten moest my tot d’achting, die men aan my gaf, waerdig te maken. En ’t is nu effen acht jaren geleden dat deze begeerte my besluiten deê om my van alle de plaatsen, daar ik kennis kon hebben, te verwijderen, en my hier in een lant te vertrekken, daar de langdurigheit van d’oorlog zodanige ordening heeft doen oprechten, dat de heiren, die men daar onderhoud, niet schijnen te dienen dan om te maken dat men daar de vruchten van de vrede met zo veel te meer zekerheit genieten zou, en daar ik, onder ’t gedrang van een groot volk, dat zeer werkelijk is, en zich meer met zijn eige zaken bemoeit, dan nieusgierig naar de genen van een ander is, zonder gebrek van enige der gerijffelijkheden te hebben, die in de volkrijkste steden zijn, zo eensaam en afgescheiden heb konnen leven, als in de heimelijkste wildernissen.  VIERDE HOOFTDEEL. Redenen, door de welken hy de wezentlijkheit van God, en van de menschelijke ziel bewijst: ’t welk de grontvesten van zijn Overnatuurkunde zijn.  IK weet niet of ik u met d’eerste bedenkingen, die ik daar gehad heb, behoor t’onderhouden, want zy zijn zo overnatuurkundig en ongemeen, dat zy misschien niet naar de smaak van alle de werrelt zullen wezen. Ik   vind my echter in eniger wijze gedwongen daar af te spreken, op dat men kan oordelen of de grontvesten, die ik genomen heb, bestandig genoech zijn. Ik had van over lange tijt aangemerkt dat, zo veel de zeden aangaat, het somtijts nodig is gevoelens te volgen, die men weet dat zeer onzeeker zijn, even als of zy ontwijffelijk waren, gelijk hier voor gezegt is. Maar vermits ik toen begeerde alleenlijk in ’t onderzoek van de waarheit bezich te zijn, zo dacht ik dat ik geheel strijdig moest doen, en al ’t geen, daar in ik my de minste twijffeling zou konnen inbeelden, als volkomelijk valsch te verwerpen, om te zien of ‘er daar na niet iets in mijn geloof zou blijven, ’t welk in ’t geheel ontwijffelijk was. Dieshalven, dewijl onze zinnen ons somtijts bedriegen, zo onderderstelde ik dat ‘er geen ding zodanig is, als zy ’t ons doen inbeelden. En dewijl ‘er menschen zijn, die zich in ’t redeneren misgrijpen, zelfs in d’eenvoudigste dingen van de Meetkunst, en daar in wanschikkelijke besluitingen maken, zo verwierp ik, oordelende dat ik zo wel, als iemant anders, onderworpen was te missen, als valsch alle de redenen, die ik te voren voor zekere betogingen genomen had. Eindelijk, dewijl ik aanmerkte dat alle de zelfde gedachten, die wy hebben als wy wakker zijn, ons ook konnen aankomen als wy dromen, zonder dat’er dan enige waar is, zo besloot ik te verdichten dat alle de dingen, die my ooit in de geest gekomen zijn, niet meer waar waren dan de bedriegerijen mijner dromen. Maar terstont daar na merkte ik dat, terwijl ik dus wilde denken dat alles valsch was, ik, die het dacht, nootzakelijk iets moest wezen; en dewijl ik aanmerkte dat deze waarheit, ik denk, ik ben dan, zo vast en zeker was, dat alle de sporelooste onderstellingen der Skeptischen niet machtig waren om haar te verwaggelen, zo oordeelde ik dat haar zonder schroom voor ’t eerste beginsel van de Wijsbegeerte, die ik zocht, mogt ontvangen. Toen ik daar na met aandacht onderzocht wat ik was, en zag dat ik verdichten kon dat ik geen lighaam had, en dat ’er geen werrelt was, noch geen plaats, daar ik was, maar dat ik echter niet kon verdichten dat ik niet was, en dat in tegendeel uit dit zelfde, dat ik dacht van de waarheit der andere dingen te twijffelen, klaarblijkelijk en zeer zekerlijk volgde dat ik was, in plaats dat, zo ik alleenlijk opgehouen had van te denken, schoon al ’t overige van ’t geen, dat ik ooit gedacht had, waar had geweest, ik geen reden had van te geloven dat ik geweest had; zo bekende ik hier uit dat ik een zelfstandigheit was, daar af de gehele wezentheit, of de na-tuur niets is, dan te denken, en die, om te zijn, geen plaats behoeft, noch van geen stoffelijk ding afhangt; in voegen dat deze Ik, dat is de Ziel, door de welke ik ’t geen ben, dat ik ben, gehelijk van ’t lighaam afgescheiden is, ja ook dat zy veel lichtelijker te kennen is dan ’t lighaam, en dat, schoon ’t lighaam niet was, de ziel echter al ’t geen zou wezen, dat zy is. Daar na overwoog ik in ’t algemeen ’t geen, dat tot een voorstel, om waar en zeker te zijn, vereischt is; want dewijl ik een gevonden had, dat ik wist zodanig te wezen, zo dacht ik ook dat ik behoorde te weten, waar in deze zekerheit bestaat. En vermits ik aanmerkte dat ’er geheel niets in dit is, ik denk, ik ben dan, ’t welk my verzekert dat ik de waarheit zeg, dan dat ik zeer klarelijk zie dat men, om te denken, iets wezen moet, zo oordeelde ik dat ik tot een algemene regel nemen kon dat de dingen, die wy zeer klarelijk en zeer onderscheidelijk bemerken, alle waar zijn, maar dat ’er alleenlijk enige zwarigheit is in wel te bemerken welke de dingen zijn, die wy onderscheidelijk bemerken.  Ik dan, mijn gedachten weêr hier op kerende, dat ik twijffelde, en dat by gevolg mijn wezen niet geheel volkomen was, (want ik zag klarelijk dat te kennen een groter volmaaktheit was, dan te twijffelen) bedacht te zoeken van waar ik geleert had op iets volmaakter, dan ik was, te denken; en ik bekende klaarblijkelijk dat dit van enige natuur moest wezen, die in der daat volmaakter was. Wat de gedachten aangaat, die ik van veel andere dingen buiten my had, gelijk van de hemel, aarde, licht, hitte, en van duizent anderen, ik was niet zo zeer bekommert om te weten van waar zy quamen, om dat, dewijl ik niets in hen merkte, dat hen scheen boven my te stellen, ik geloven kon dat, indien zy waar waren, dit afhangselen van mijn natuur waren, voor zo veel zy enige volmaaktheit heeft, en indien zy niet waar waren, dat ik hen van ’t niets had, dat is, dat zy in my waren, om dat ik gebrek had. Maar dit kon niet desgelijks van ’t denkbeelt van een volmaakter wezen, dan ’t mijn, zijn. Want dat van ’t niets te hebben was klaarblijkelijk onmogelijk. En dewijl ’er geen minder tegenstrijdigheit hier in is, dat het volmaaktste een gevolg en afhanging van ’t min volmaakte zou zijn, dan dat ’er van ’t niets iets zou voortkomen, zo kon ik zulks ook niet meer van my zelf houden; in voegen dat ’er overig was dat dit Denkbeelt in my gestelt is door een natuur, die warelijk volmaakter is, dan ik, ja die in zich alle de  Volmaaktheden heeft, daar af ik enig denkbeelt kan hebben, dat is, om my met een woort te verklaren, die God is. Daar ik byvoegde dat, dewijl ik enige volmaaktheden kende, die ik niet had, ik niet het enig wezen was, ’t welk wezentlijk is, (ik zal, zo ’t u belieft, hier onbeschroomdelijk Schoolwoorden gebruiken) maar dat ’er nootzakelijk enig ander volmaakter moest zijn, daar van ik afhing, en van ’t welk ik al ’t geen, ’t welk ik had verkregen heb. Want indien ik alleen geweest, en niet van iets anders afgehangen had, ja zo, dat ik van my zelf alle dit weinig, dat ik van ’t volmaakte wezen deelachtig was, gehad had, zo zou ik door gelijke reden van my zelf al ’t overige, ’t welk ik kende aan my t’ontbreeken, gehad hebben, en dus zelf oneindig, eeuwig, onveranderlijk, alweetend en almachtig wezen, en eindelijk alle de volmaaktheden hebben, die ik bemerken kan in God te zijn. Want volgens de redeneringen, die ik nu gedaan heb, om de natuur van God, zo veel als de mijne daar toe bequaam is, te kennen, ik had niets anders te doen, dan in alle de dingen, daar af ik in my enig denkbeelt vond, t’aanmerken of ’t volmaaktheit is, of niet hen te bezitten; en ik was verzekert dat geen der gener, die enige onvolmaaktheit aanwijzen, in hem was, maar dat alle d’anderen in hem waren. Ik zag dat de twijffeling, d’onstantvastigheit, droefheit en diergelijke dingen niet in God konden wezen, dewijl ik zelf gaerna daar af bevrijd geweest zou hebben. Wyders, ik had denkbeelden van veel zinnelijke en lighamelijke dingen; want hoewel ik onderstelde dat ik droomde, en dat al ’t geen, ’t welk ik zag, of my inbeelde, valsch was, zo kon ik echter niet loghenen dat de denkbeelden daar af warelijk in mijn gedachten waren. Maar vermits ik alreê klaarblijkelijk in my bekent had dat de verstandelijke van de lighamelijke natuur onderscheiden is, om dat ik aanmerkte dat alle samenzetting of mening afhanging betuigt, en dat d’afhanging klarelijk een gebrek is, zo oordeelde ik daar uit dat dit geen volmaaktheit in God kon zijn, van deze twee naturen te zamen gezet te wezen, en by gevolg dat hy ’t niet was; maar dat, zo ’er enige lighamen in de werrelt, of enige verstandelijkheden, of andere naturen waren, die niet geheel volkomen zijn, hun wezen van zijn macht moest , ja zodanig, dat zy zonder hem niet een ogenblik konden bestaan. Ik begaf my daar na tot andere waarheden t’onderzoeken, en, my ’t voorwerp der Meetkunstenaars voorgestelt hebben, ’t welk ik   bevatte als een geheel of verknocht lighaam, of een ruimte onbepaaldelijk uitgestrekt in langte, breette en hoogte of diepte, deellijk in verscheide delen, die verscheide gestalten en grootheden konden hebben, en in verscheide wijzen bewogen of overgevoert worden, (want de Meetkunstenaars onderstellen dit alles in hun voorwerp) deurliep enigen van hun eenvoudigste betogingen, en, gemerkt hebbende dat deze grote zekerheit, die alle de werrelt hen toeschrijft, alleenlijk hier op gevest is, dat men die klaarblijkelijk begrijpt, volgens de regel, die ik terstont gezegt heb, bevond ook dat daar in geheel niets was, ’t welk my van de wezentlijkheid van hun voorwerp verzekerde. Tot een voorbeelt, ik zag wel dat, als ik een driehoek onderstelde, zijn drie hoeken met twee rechte hoeken gelijk moesten zijn; maar ik zag echter niets, ’t welk my verzekerde, dat ’er enige driehoek in de werrelt was: in plaats van dat ik, weêrkomende tot het onderzoek van denkbeelt, ’t welk ik van een volmaakt Wezen had, bevond dat de wezentlijkheit daar in begrepen was, op een zelfde wijze gelijk in die van een driehoek begrepen is dat deze drie hoeken met twee rechte hoeken gelijk zijn, of in die van een kring, dat alle zijn delen gelijkelijk van hun middelpunt afgelegen zijn, of noch blijkelijker: en dat ’et by gevolg ten minsten zo zeker is, dat God, die dit volmaakte Wezen is, wezentlijk is, als enige betoging van de Meetkunst kan zijn. Maar ’t geen, ’t welk veroorzaakt dat ’er veel zijn, die zich inbeelden dat ’er zwarigheit is in dit te kennen, en ook in te weten wat hun ziel is, is dat zy nimmer hun geest boven de zinnelijke dingen verheffen, en dat zy zo gewent zijn niets t’aanmerken dan by inbeelding, (’t welk een bezondere wijze van denken voor de stoffelijke dingen is) dat al ’t geen, ’t welk niet inbeeldelijk is, by hen niet verstanelijk schijnt te wezen. Dit blijkt klarelijk genoech hier uit, dat ook de Wijsbegerigen voor een grontreegel in de scholen houden, dat ’er niets in ’t verstant is, ’t welk niet eerstelijk in de zin heeft geweest, in de welk, gelijk echter zeker is, de denkbeelden van God en van de ziel nooit geweest hebben: en my dunkt dat de genen, die hun inbeelding willen gebruiken, om hen te bevatten, evenëens doen als of zy, om geluit te horen, of reuken te rieken, hun ogen wilden gebruiken; behalven dat ’er noch dit verschil is, dat de zin van ’t gezicht ons niet minder van de waarheit zijner voorwerpen verzekert, dan de genen van de reuk, of van ’t gehoor doen: in plaats dat noch onze inbeelding  noch onze zinnen ons van enig ding zouden konnen verzekeren, zo onz verstant daar niet by koomt.  Eindelijk, indien ’er noch menschen zijn, die niet genoech, door de redenen, die ik bygebracht heb, van Gods, en van hun ziels wezentlijkheit overreed zijn, zo wil ik dat zy weten dat alle d’andere dingen, daar af zy zich misschien meer verzekert wanen, gelijk een lighaam te hebben, dat ’er starren, een aardrijk, en diergelijke dingen zijn, minder zekerheit hebben. Want hoewel men een zedelijke verzekering van deze dingen heeft, die zodanig is, dat het schijnt dat men, zonder sporeloos te zijn, daar niet aan twijffelen kan; zo kan echter niemant, zonder onredelijk te wezen, loghenen, als men van een overnatuurkundige zekerheit spreekt, dat dit oorzaak genoech is, om daar af te twijffelen, dat men acht neemt dat men zich op een zelfde wijze inbeelden kan, als men droomt, dat men een ander lighaam heeft, dat men andere starren, en een andere aarde ziet, zonder dat ’er iets af is. Want van waar weet men dat de denkingen, die in de droom komen, eer valsch zijn dan d’anderen, dewijl zy dikwijls niet min levendig en uitdrukkelijk zijn? Dat de gaauste vernuften zich daar in zo lang, als ’t hen belieft, oeffenen, ik geloof niet dat zy enige reden konnen geven, die genoech is om deze twijffeling wech te nemen, zo zy Gods wezentlijkheit niet vooronderstellen. Want voor eerst dit zelf, dat ik terstont voor een regel genomen heb, te weten dat de dingen, die wy zeer klarelijk en zeer onderscheidelijk begrijpen, alle waar zijn, is niet zeker dan om dat God wezentlijk is, en dat hy een volmaakt wezen is, en dat al ’t geen, ’t welk in ons is, van hem koomt: daar uit volgt dat onze denkbeelden of kundigheden, zakelijke dingen zijnde, en die van God komen, in alle ’t geen, in ’t welk zy klaar en onderscheiden zijn, daar in niets anders, dan waar, konnen wezen: in voegen dat, schoon wy dikwijls veel hebben, die enige valsheit in zich begrijpen, dit niet kan zijn dan in de genen, die iets verwart en duister in zich hebben, vermits zy daar in aan ’t niets deelachtig zijn, dat is, dat zy in ons niet zo verwart zijn, dan om dat wy niet alle volmaakt zijn. ’t Is ook klaarblijkelijk dat het niet minder strijdig is dat de valsheit of d’onvolmaaktheit, als zodanig, van God voortkoomt, dan het strijdig is dat de waarheit of volmaaktheit van ’t niets voortkoomt. Maar indien wy niet wisten dat alle ’t geen, ’t welk in ons zakelijk en waar is, van een volmaakte en onëindig wezen koomt, zo zouden wy, hoe klaar en onderscheiden onze   denkbeelden ook waren, geen reden hebben, die ons verzekerde dat zy de volmaaktheit van waar te wezen hadden. Voorts, na dat de kennis van God, en van de ziel ons dus van deze regel zeker heeft gemaakt, zo is lichtelijk te bekennen dat de dromen, die wy ons inbeelden, als wy slapen, ons geensins behoren te doen twijffelen van de waarheit der gedachten, die wy hebben, als wy wakker zijn. Want indien ‘t, zelf in ’t dromen, gebeurde dat men enig zeer onderscheide denkbeelt had, gelijk, tot een voorbeelt, dat een Meetkunstenaar enige nieuwe betoging vond, zijn droom zou hem niet beletten dat het waar was. Wat de doling, de gewonelijkste onzer dromen, aangaat, die hier in bestaat, dat zy aan ons verscheide voorwerpen op een zelfde wijze vertonen, als onze uiterlijke zinnen doen, daar is niet aangelegen dat zy aan ons gelegentheit geeft om ons van de waarheit zodaniger denkbeelden te mistrouwen, om dat zy ons ook dikwijls genoech konden bedriegen, zonder dat wy dromen; gelijk, als de genen, die de geelzucht hebben, alles geelverwig zien, of gelijk de starren, of d’andere verreafgelege lighamen, veel kleinder aan ons schijnen, dan zy zijn. Kort, ’t zy dat wy waken, of dat wy dromen, wy moeten ons nimmer laten overreeden, dan op de klaarblijkhelijkheit van onze reden, en niet van onze inbeelding, noch van onze zinnen. Gelijk, schoon wy de zon zeer klaar zien, wy echter daarom niet moeten oordelen dat zy niet groter is, dan wy haar aanschouwen; en wy konnen ons wel onderscheidelijk een leeushooft, op een geits lighaam gezet, inbeelden, zonder dat men daarom moet besluiten dat ‘er zulk een gedrocht in de werrelt is: want de reden zegt niet tot ons dat het geen, ’t welk wy zien, of ons inbeelden, dus waarachtig is. Maar zy zegt wel tot ons dat alle onze denkbeelden of kundigheden enige grontvest van waarheit behoren te hebben; want het zou niet mogelijk zijn dat God, die geheel volmaakt, en geheel waarachtig is, hen zonder dat in ons gestelt zou hebben. En om dat onze redeneringen nimmer zo klaar en volkomen zijn in de droom, dan terwijl men waakt, hoewel onze inbeeldingen somtijts dan zo wel, of levendiger en uitgedrukter zijn, zo voorleeft zy ons ook dat, dewijl onze denkingen niet alle waar konnen zijn, om dat wy niet alle volmaakt zijn, ’t geen, ’t welk zy van de waarheit hebben, zekerlijk eer in de genen moet gevonden worden, die wy hebben als wy wakker zijn, dan in onze dromen. VYFDE HOOFTDEEL Ordening der verschillen van de Natuurkunde, die hy gezocht heeft, en bezonderlijk de verklaring der beweging van ’t hart, en van enige andere zwarigheden, die tot de Geneeskonst behoren, daar na ook ’t verschil, ’t welk tusschen onze ziel, en die van de beesten is. IK zou hier gaerne vervolgen, en de gehele keten der andere waarheden, die ik van deze eerste waarheden afgeleid heb, vertonen. Maar dewijl ik hier toe nu van veel zaken zou moeten spreken, die onder de geleerden in verschil zijn, met de welken ik my niet begeer te belemmeren, zo geloof ik dat het beter zal zijn dat ik my daar af onthoud, en dat ik alleenlijk in ’t algemeen zeg welken zy zijn, om aan de genen, die wijzer zijn, te laten oordelen of het nut zou wezen dat het gemeen volk bezonderlijker daar af onderrecht was. Ik ben altijt vast gebleven in ’t besluit, dat ik genomen had, van geen ander beginsel t’onderstellen, dan dat, ’t welk ik nu gebruikt heb om de wezentlijkheid van God, en van de ziel te tonen, en geen ding voor waar t’ontfangen, ’t welk my niet klaarder en zekerder scheen, dan te voren de betogingen der Meetkunstenaars gedaan hebben. En nochtans dar ik zeggen dat ik niet alleenlijk middel gevonden heb om my in korte tijt te vernoegen, voor zo veel alle de voorname zwarigheden aangaat, daar af men gewent is in de Wijsbegeerte te handelen; maar dat ik ook zekere wetten aangemerkt heb, die God zodanig in de natuur gestelt, en daar af hy zulke kundigheden in onze zielen ingedrukt heeft, dat, als wy die genoech herdacht hebben, wy niet zouden konnen twijffelen dat zy niet naaukeuriglijk in al ’t geen, dat in de werrelt is, of gedaan word, waargenomen worden. Daar na dunkt my, ’t gevolg dezer wetten aanmerkende, dat ik veel waarheden ontdekt heb, die nutter en gewichtiger zijn, dan al ’t geen, ’t welk ik te voren geleert had, of ook had gehoopt te leren.  Maar dewijl ik gepoogt heb de voornaamsten daar af te verklaren in een Handeling, die my door enige inzichten belet word in ’t licht te brengen, zo kan ik hen niet beter bekent maken, dan met hier in ’t kort hetgeen te zeggen, dat daar in begrepen is. Ik heb   voorgenomen gehad daar in al ’t geen te begrijpen, dat ik meende te weten, voor dat ik ’t schreef, aangaande de natuur der stoffelijke dingen: maar gelijk de schilders, dewijl zy op een platte tafel alle de verscheide gedaanten van een dicht en vast lighaam niet wel gelijkelijk konnen vertonen, een der voornaamsten daar af verkiezen, dat zy alleen naar ’t licht schikken, en, d’anderen beschaduwende, hen niet doen blijken, dan voor zo veel, als men hen in ’t aanschouwen zien kan; zo begon ik ook, vrezende dat ik al ’t geen, ’t welk ik in mijn gedachten had, niet in mijn Redenering zou konnen stellen, alleenlijk daar in ’t brede ’t geen te vertonen, dat ik van ’t licht bevatte, en by des zelfs gelegentheit iets van de zon, en van de vaste starren daar by te voegen, om dat ’et byna geheel daar af voortkoomt; ook van de hemelen, om dat zy ’t deurzenden, van de dwaalstarren, startstarren, en van d’aarde, om dat zy ’t doen weêrstuiten; en in ’t bezonder van alle de lighamen, die op d’aarde zijn, om dat zy of geverwt, of deurschijnend zijn, of verlichten, en eindelijk van de mensch, om dat hy d’aanschouwer daar af is. Ja om alle deze dingen een weinig te beschaduwen, en onbeschroomdelijker ’t geen, dat ik ’er af oordeelde, te mogen zeggen, zonder verplicht te wezen de gevoelens, die onder de geleerden aangenomen zijn, te volgen, of te weêrleggen, zo besloot ik deze gehele werrelt in haar verschillen te laten, en alleenlijk van ’t geen te spreken, dat in een nieuwe gebeuren zou, zo God nu ergens in d’inbeeldelijke ruimten stoffe genoech schiep, om haar te maken, en dat hy verscheidelijk en zonder ordening de verscheide delen van deze stoffe roerde, in voegen dat hy daar af zo verward een klomp maakte, als de Dichters daar af verdichten konnen, en dat hy daar na niets anders deê, dan zijn gewone medewerking aan de natuur lenen, en haar liet werken volgens de wetten, die hy opgerecht heeft. Dus beschreef ik eerst deze stoffe, en trachtte haar zodanig te vertonen, dat ’er, naar my dunkt, niets ter werrelt klaarder noch verstanelijker zou zijn, uitgezondert het geen, ’t welk onlangs van God, en van de ziel gezegt is. Want ik onderstelde wel uitdrukkelijk dat ‘er in haar geen van deze vormen of hoedanigheden waren, van de welken men in de scholen twistreedent, en in ’t algemeen geen ding, daar af de kennis niet zo naturelijk aan onze zielen was, dat men ook niet veinzen kon het niet te weten. Ik vertoonde ook welken de wetten van de natuur waren, en, zonder mijn redenen op enig ander beginsel te vesten, als op Gods oneindelijk volmaaktheden, ik   trachtte alle de genen, daar af men enige twijffeling kon hebben, te betogen, en te doen blijken dat zy zodanig zijn, dat ‘er, schoon God veel werrelden geschapen had, geen zou konnen wezen, daar in zy niet waargenomen konden worden. Daar na toonde ik hoe het grootste deel der stoffe van deze klomp, in gevolg van deze wetten, zich behoorde te schikken en te voegen op een zekere wijze, die haar met onze hemelen gelijk zou maken: hoe ondertusschen enigen van deze delen een aarde moesten maken, enigen de dwaalstarren en staertstarren, en enig anderen een zon, en de vaste starren. Ik dan, my hier op het stuk van ’t licht uitbreidende, verklaarde in ’t lang welk dat was, ’t welk in de zon en starren behoorde gevonden te worden, en hoe ’t van daar in een ogenblik over d’onmetelijke ruimten der hemelen liep, en hoe ’t van de dwaalstarren en van de staertstarren een weêrschijnsel naar d’aarde gaf. Ik voegde ‘r ook veel andere dingen by, aangaande de zelfstandigheit, stant, bewegingen, en alle de verscheide hoedanigheden van deze hemelen, en van deze starren: in voegen dat ik meende genoech daar af te zeggen, om te doen bekennen dat men in de genen van deze werrelt niets vind, ’t welk niet moest, of ten minsten ’t welk niet kon al evenëens in de genen van de werrelt, die ik beschreef, blijken. Van daar quam ik bezonderlijk van d’aarde te spreken; hoe, schoon ik uitdrukkelijk ondergestelt had dat God geen zwaart in de stoffe had gestelt, daar af zy gemaakt was, alle haar delen echter naerstiglijk naar haar middelpunt strekken; hoe, dewijl daar water en lucht op haar vlakte was, de gesteltenis der hemelen en der starren, inzonderheit van de maan, daar een vloejing en ebbing kon veroorzaken, die in alle zijn omstandigheden met de genen gelijk zou wezen, die men in onze zeen bemerkt; en boven dat een zekere loop, zo van ’t water, als van de lucht, van ’t oosten naar ’t westen, gelijk men dat ook tusschen de zonnekeerkringen bespeurt; hoe de bergen, de zeen, de springbronnen, en de vloeden daar naturelijk konden te voorschijn komen, de metalen daar in de mijnen spruiten, de planten daar in de velden wassen, en in ’t algemeen alle de lighamen, die men vermengt, of te zamen gezet noemt, daar voortgebracht worden. En vermits ik, na de starren, niets ter werrelt kende, dan ’t vuur, ’t welk licht voortbrengt, zo benaerstigde ik my onder andere dingen, om wel klarelijk al ’t geen te doen verstaan, dat tot des zelfs natuur behoort; hoe ’t gemaakt, en hoe ’t gevoed word, hoe het somtijts alleenlijk hitte zonder licht, en   somtijts licht zonder hitte heeft, hoe ’t verscheide verwen in verscheide lighamen kan brengen, en verscheide andere hoedanigheden, hoe het enige lighamen smelt, en anderen hard maakt; hoe het hen byna alle kan verteren, of in asch en rook veranderen; en eindelijk hoe ’t van deze asch, door ’t enig gewelt van zijn werking, glas gemaakt: want vermits deze verwisseling van asch in glas my zo wonderlijk scheen te wezen, als enig ander ding, dat in de natuur gedaan word, zo schiep ik bezonderlijk vermaak in dat te beschrijven. Ik wilde echter uit alle deze dingen niet besluiten dat deze werrelt op zodanig een wijze, als ik voorstelde, geschapen is: want het is waarschijnelijker dat God sedert het begin haar zo geschapen heeft, als zy behoorde te wezen. Maar dit is zeker, en een gevoelen, gemenelijk onder de Godgeleerden aangenomen, dat de doening, door de welke hy haar nu bewaart, geheel de zelfde is als de gene, daar door hy haar geschapen heeft: in voegen dat, schoon hy in ’t begin aan haar geen andere gedaante had gegeven, als de gene van de verwarde klomp, indien hy maar aan de natuur, haar wetten gestelt hebbende, zijn medewerking leende, om zodanig te werken gelijk zy gewent is, men geloven kan, zonder ongelijk aan de wonderdaat van de schepping te doen, dat daar door alleen alle de dingen, die zuiver stoffelijk zijn, met ’er tijt daar zodanig hadden konnen worden, als wy hen tegenwoordiglijk zien: en hun natuur is lichtelijker te begrijpen, als men hen dus allengs ziet geboren worden, dan als men hen niet aanmerkt, dan als zy alreê gemaakt zijn.  Van de beschrijving der onbezielde lighamen en planten ging ik voort tot die van de dieren, en bezonderlijk tot die van de menschen. Maar om dat ik noch niet genoech kennis daar af had, om van hen met een zelfde ordening, als van ’t overige, te spreken, dat is met d’uitgewerkten door d’oorzaken te betogen, en te doen zien van welke zaden, en op wat wijze de natuur hen behoort voort te brengen, zo vernoegde ik my met t’onderstellen dat God het lighaam van een mensch maakte, even gelijk een van d’onzen, zo in d’uitterlijke gestalte zijner leden, als in d’inwendige gelijkvormigheit zijner werktuigen, zonder het van andere stoffe te maken als de gene, die ik beschreven had, en zonder in ’t begin in hem enige redelijke ziel te stellen, noch ook enig ander ding om daar tot een levende of gevoelijke ziel te dienen, behalven dat hy in zijn hart een dezer vuren zonder licht verwerkte, dat ik   Alreê verklaart had, en dat ik van geen andere natuur begreep, als dat, ’t welk het hooi heet maakt, als men ’t ophoopt, eer het droog is, of ’t welk de nieuwe en varsche wijnen, als zy noch niet van de karrelen afgescheiden zijn, doet koken. Want ik, de werkingen onderzoekende, die by gevolg in dit lighaam konden zijn, vond ’er naaukeuriglijk alle de genen, die in ons konnen wezen, zonder dat wy ’er op denken, en by gevolg zonder dat onze ziel, dat is dit afgescheide deel van ’t lighaam, welks natuur (gelijk hier voor gezegt is) niets is, dan denken, iets daar toe doet; en die alle de zelfden zijn, in ’t welk men zeggen mag dat de dieren zonder reden ons gelijken: zonder dat ik ’er daarom enige van de genen in kon vinden, die, van de denking afhangende, d’enigen zijn, die ons, als menschen, toebehoren: in plaats dat ik hen daar na alle vond, toen ik ondergestelt had dat God een redelijke ziel schiep, en dat hy haar op zekere wijze, die ik beschreef, aan dit lighaam voegde. Maar op dat men zien kan op welke wijze ik daar deze stoffe verhandelde, zo zal ik hier de verklaring der beweging van ’t hart, en van de slagäders stellen. En dewijl deze beweging d’eerste en algemeenste is, die men in de dieren bespeurt, zo zal men lichtelijk van haar ’t geen konnen oordelen, dat men van alle d’andere bewegingen moet denken. Doch op dat men te minder zwarigheit zou hebben, om ’t geen konnen oordelen, dat men van alle d’andere bewegingen moet denken. Doch op dat men te minder zwarigheit zou hebben, om ’t geen, dat ik ’er af zeggen zal, te verstaan, zo wilde ik wel dat de genen, die in d’ontleeding niet geoeffent zijn, eer zy dit lezen, de moeite aannamen van voor hen het hart van enig groot beest, dat longen heeft, te doen afsnijden, (want het is in alles zeer na gelijk met dat van de mensch) en dat zy aan zich de twee kamers, of holligheden, die ’er zijn, deden vertonen; eerstelijk de gene, die aan de rechte zijde is, daar meê twee zeer brede buizen overëenkomen; te weten de holle ader, die de voornaamste ontfangplaats van ’t bloet is, en als de stronk van de boom, daar af alle d’andere aderen des lighaams de takken zijn, en de slagaderlijke ader, die dus qualijk genoemt is, om dat zy warelijk een slagäder is, die, zijn oorsprong uit het hart nemende, zich, daar uitgekomen zijnde, in veel takken verdeelt, de welken zich overäl in de longen verspreiden: daar na de gene, die aan de flinke zijde is, met de welke op een zelfde wijze twee buizen overëenkomen, die al zo breet, of breder zijn, dan de voorgaanden; te weten d’aderlijke slagäder, die ook qualijk genoemt is, om dat zy niets anders is dan een ader, die uit de longen koomt; daar zy in veel takken   gedeelt is, te zamen gelascht met de genen van de slagäderlijke ader, en de genen van deze pijp, longpijp genoemt, daar d’ademlucht deurkoomt; en de grote slagäder, die, uit het hart komende, zijn takken deur ’t gehele lighaam verzend. Ik wilde ook wel dat men aan hen naerstiglijk vertoonde d’elf velletjes, die, als zo veel kleine deurtjes, de vier openingen, de welken in de twee holligheden zijn, openen en sluiten: te weten drie aan d’ingang van de holle ader, daar zy zo geschikt zijn, dat zy geensins konnen beletten dat het bloet, ’t welk hy begrijpt, in de rechte holligheit van ’t hart vloeit, schoon zy zorgvuldiglijk beletten dat het daar uit kan komen; drie aan d’ingang van de slagäderlijke ader, die, geheel strijdig geschikt zijnde, wel aan ’t bloet toelaten, dat in deze holligheit is, in de longen deur te gaan, maar niet aan ’t geen, dat in de longen is, daar weêr te keren; noch twee anderen aan d’ingang van d’aderlijke slagäder, die ’t bloet uit de longen naar de flinke holligheit van ’t hart doen vloeijen, maar in des zelfs weêrkeering zich daar tegenstellen; en drie aan d’ingang van de grote slagäder, die aan ’t bloet toelaten van ’t hart uit te gaan, maar beletten daar weêr te keren. ’t Is niet nodig andere reden van ’t getal dezer velletjes te zoeken, dan dat d’opening van d’aderlijke slagäder, als een langront zijnde, uit oorzaak van de plaats daar hy is, bequamelijk met twee gesloten kan worden, in plaats dat d’anderen, ront zijnde, beter met drie gestopt konnen zijn. Voorts wilde ik wel dat men hen deê aanmerken dat de grote slagader, en de slagäderlijke ader van een harder en bestandiger gesteltenis zijn, dan d’aderlijke slagäder, en de holle ader; dat deze twee lesten zich uitbreiden eer zy in ’t hart komen, en daar als twee beursjes maken, d’oren van ’t hart genoemt, die van gelijk vleesch als ’t hart gemaakt zijn; dat ’er altijt meer hitte in ’t hart is, dan in enige andere plaats van ’t lighaam; en eindelijk dat deze hitte bequaam is om te maken dat, zo ’er enig druppel bloets in zijn holligheden koomt, die vaerdiglijk zwelt en zich uitbreid gelijk gemenelijk alle vochten doen, als men hen by druppels in enig vat, dat zeer heet is, doet vallen. Daar na behoef ik niets anders te zeggen, om de beweging van ’t hart te verklaren, dan dat ’er, als zijn holligheden niet vol van bloet zijn, nootzakelijk van de holle ader in de rechte holligheit, en van d’aderlijke slagäder in de flinke vloeit; om dat deze twee vaten altijt vol daar af zijn, en dat hun monden, die zich naar ’t hart strekken, dan niet gestopt konnen wezen, maar dat, zo haast   Als ’er dus twee druppelen bloets ingekomen zijn, een in yder van deze holligheden, deze druppelen, die niet dan zeer groot konnen wezen, om dat d’openingen, die niet dan zeer groot konnen wezen, om dat d’openingen, daar deur zy inkomen, zeer ruim, en de vaten, daar uit zy komen, zeer vol van bloet zijn, zich verdunnen, en uitbreiden, uit oorzaak van de hitte, die zy daar vinden: door welke middel zy, het gehele hart zwellen doende, de vijf kleine deurtjes doen sluiten, die aan d’ingangen der twee vaten zijn, daar uit zy komen, en dus beletten dat ’er meer bloets in ’t hart daalt. Zy dan, voortvarende met meer en meer dunder te worden, kloppen aan, en openen de zes andere kleine deuren, die aan d’ingangen der twee andere vaten zijn, daar deur zy uitgaan, doende door deze middel alle de takken van de slagäderlijke ader, en van de grote slagäder zwellen, byna in de zelfde ogenblik, als ’t hart, ’t welk verstont daar na zich intrekt, gelijk ook deze slagaders doen, om dat het bloet, ’t welk daar ingetreden is, daar koel word; en hun zes kleine deurtjes sluiten zich weêr, en de vijf van de holle ader, en van d’aderlijke slagäder openen zich van nieus, en geven deurgang aan twee andere druppelen bloets, die weêr het hart, en de slagäders doen zwellen, even gelijk de voorgaanden. En vermits het bloet, dat dus in ’t hart koomt, deur deze twee beursjes gaat, die men zijn oren noemt, zo spruit hier uit dat hun beweging strijdig met die van ’t hart is, en dat zy zich intrekken, als het hart zwelt. Voorts, op dat de genen, die de kracht der wiskundige betogingen niet kennen, en niet gewent zijn de ware van de waarschijnelijke redenen t’onderscheiden, zich niet zouden verroekelozen met dit te loghenen zonder het t’onderzoeken, zo wil ik hen verwittigen dat deze beweging, die ik nu verklaart heb, zo nootwendiglijk volgt uit d’enige gesteltenis der werktuigen, die men ogenschijnelijk in ’t hart kan zien, en uit de hitte, die men daar met de vingers kan gevoelen, en uit de natuur van ’t bloet, dat men door ervarentheit kan kennen, als de beweging van een uurwerk uit de kracht, gesteltheit en gedaante zijner gewichten en raden.  Maar indien men vraagt, of het bloet der aderen niet uitgeput word met dus geduriglijk in ’t hart te vlieten, en of de slagaders daar af niet te zeer vervult worden, dewijl alle ’t geen, ’t welk deur ’t hart gaat, zich derwaarts begeeft, zo behoef ik daar op niets anders t’antwoorden, dan ’t geen, ’t welk alreê door een geneesmeester van Engelant geschreven is, aan de welk men d’eer moet geven van deze zwarigheit deurgeworstelt te hebben, en de ‘eerste  te wezen, die geleert heeft dat ’er veel kleine deurgangen in d’uiterste delen der slagäderen zijn, daar deur het bloet, ’t welk zy van ’t hart ontfangen, in de kleine takken der aderen koomt, van daar het zich weêr naar ’t hart begeeft; in voegen dat des zelfs vloejing niets is, dan een gedurige omloop. Hy bevestigt dit krachtiglijk door de gewone ervarentheit der wondheelders, die, d’arm middelmatiglijk boven de plaats, daar zy d’ader openen, vast gebonden hebbende, het bloet overvloediglijker daar uit doen vloejen, dan of zy hem niet gebonden hadden. En het zou heel anders gebeuren, zo zy hem tusschen de hant en d’opening bonden, of zo zy hem boven zeer stijf gebonden hadden. Want het is openbaar dat de bant, tamelijk gebonden, beletten konnende dat het bloet, ’t welk alreê in d’arm is, weêr deur d’aders naar ’t hart keert, echter daarom niet belet dat ‘er altijt nieu bloet deur de slagäders koomt, vermits zy onder d’aders zijn gelegen, en vermits hun vellen, harder zijnde, niet zo licht te prangen zijn, en ook om dat het bloet, ’t welk uit het hart koomt, met meer kracht daar deur naar de hant poogt te geraken, dan om van daar deur d’aderen weêr naar ’t hart te keren. Voorts, dewijl dit bloet deur d’opening, die in een der aderen is, uit d’arm koomt, zo moeten ‘er nootwendig enige deurgangen onder de hant wezen, dat is, naar d’uitterste delen van d’arm, deur de welken het daar uit de slagäders kan komen. Hy bewijst ook zeer wel ’t geen, dat hy van de loop van ’t bloet deur zekere kleine velletjes zegt, die zo geschikt zijn in verscheide plaatsen langs d’anderen heen, dat zy aan ’t bloet niet toelaten daar uit het midden van ’t lighaam naar d’uitterste delen te gaan, maar alleenlijk van d’uitterste delen weêr naar ’t hart te keren. Hy bevestigt dit ook door d’ervarentheit, de welke bewijst dat al ’t bloet, ’t welk in ’t lighaam is, in zeer korte tijt daar uit kan komen deur een enige slagäder, als hy afgesneden is; schoon hy ook zeer engelijk dicht by ’t hart gebonden was, en tusschen ’t hart en de hant afgesneden wierd, ja zo, dat men geen oorzaak had om zich in te beelden dat het bloet, dat ‘er uit zou vlieten, van elders quam.  Maar daar zijn veel andere dingen, die getuigen dat het geen, ’t welk ik gezegt heb, de ware oorzaak van deze beweging des bloets is. Gelijk voor eerst het verschil, ’t welk men bespeurt tusschen ’t geen, dat uit d’aders koomt, en ’t geen, dat uit de slagaders vliet, nergens anders, dan hier uit voortkomen kan, dat ‘et  gezuivert, en, deur ’t hart gaande, als gedistilleert is, en dunder, levendiger en heter is terstont na dat het daar uit is gekomen, dat is, in de slagäders zijnde, dan het een weinig te voren is, eer het daar in koomt, dat is, in d’aderen zijnde. En indien men hier acht op neemt, zo zal men bevinden dat dit onderscheit niet blijkt, dan naar ’t hart, en niet zo zeer in de plaatsen, die ’er wijdst afgelegen zijn. Voorts, de hardigheit der vellen, daar af de slagäderlijke ader, en de grote slagäder gemaakt zijn, betoont genoech dat het bloet met meer kracht tegen hen aanslaat, dan tegen d’aderen. En waarom zou de flinke holligheit van ’t hart, en de grote slagäder ruimer en breder wezen, dan de rechte holligheit, en de slagäderlijke ader, zo ’t niet was dat het bloet van d’aderlijke slagäder, nergens anders dan in de longen geweest hebbende, sedert dat het deur ’t hart is gegaan, dunder is, en zich krachtiger en lichtelijker zuivert dan ’t geen, ’t welk onmiddellijk uit de holle ader koomt? En wat konnen de geneesmeesters, door de klopping van de slagäder te tasten, gissen, zo zy niet weten dat, naar dat het bloet van natuur verandert, het door de hitte van ’t hart meer of min krachtiglijk gezuivert, en meer of min snel is dan te voren? En indien men onderzoekt hoe deze hitte zich aan d’andere leden verspreid, moet men niet bekennen dat dit door middel van ’t bloet geschied, dat, deur ’t hart gaande, daar heet word, en zich van daar over ’t hele lighaam verspreid? Dit veroorzaakt dat, zo men ’t bloet van enig deel wechneemt, men ook door gelijke middel de hitte daar af wechneemt. En schoon het hart zo heet was als een gloejend yzer, zo zou ’t echter niet genoech zijn om de voeten en handen zo zeer, als het doet, te verwarmen, indien het niet geduriglijk nieu bloet derwaarts zond. Wyders, men bemerkt ook daar uit, dat het ware gebruik van d’ademing is, genoech varsche lucht in de long te brengen, om te maken dat het bloet, ’t welk daar uit de rechte holligheit van ’t hart koomt, in de welke het verdunt en gezuivert is, en als in dampen verandert, daar dikker word, en weêr in bloet verandert, eer het weêr in de flinke holligheit valt; zonder ’t welk het niet bequaam zou konnen zijn om tot voedsel aan ’t vuur, dat daar is, te dienen. Dit word hier door bewezen, dat men ziet dat de beesten, die geen long hebben, ook niet meer dan een enige holligheit in ’t hart hebben; en dat de kinderen, die de long niet konnen gebruiken terwijl zy in huns moeders buik besloten zijn, een opening hebben, daar deur bloet uit de holle ader in de flinke holligheit van ’t hart vloeit, en ook een pijp, daar   deur bloet uit de slagäderlijke ader in de grote slagäder koomt, zonder deur de long te vloejen. Wijders, hoe zou de koking in de maag geschieden, zo het hart geen hitte derwaarts deur de slagaders zond, en daar by enigen der vlietentste delen van ’t bloet, die behulpsaam zijn om de spijzen, die men daar gebracht heeft, te verteren? Is ook de werking, die ’t sap van deze spijzen in bloet verandert, niet lichtelijk te bekennen, zo men aanmerkt dat het zich, door ’t gaan en weêr gaan deur ’t hart, misschien meer dan hondert of twee hondert maal in yder dag distilleert? En wat behoeft men iets anders, om de voeding, en de voortbrenging der verscheide vochtigheden, die in ’t lighaam zijn, te verklaren, dan te zeggen dat de kracht, daar af het bloet, met zich te verdunnen, van ’t hart naar d’uitterste delen der slagäders gaat, te weegbrengt dat enigen van haar delen stant houden tusschen de delen der leden, daar zy zich bevinden, en daar de plaats van enige anderen inneemen, die zy ’er uitdrijven, en dat, naar de gelentheit, of de gedaante, of de kleinheit der pijpjes, die zy ontmoeten, sommigen zich eer, dan d’anderen, in zekere plaatsen begeven: op een zelfde wijze gelijk yder verscheide fiften gezien kan hebben, die, verscheidelijk deurboort zijnde, dienstig zijn om verscheide zaden van malkander te scheiden. Eindelijk, ’t geen hier in ’t aanmerkelijkste is, is de voortbrenging der dierelijke geesten, die als een zeer dunne wint zijn, of eer gelijk een zeer zuivere en levendige vlam, die, geduriglijk in grote overvloet uit het hart in de harssenen opklimmende, zich van daar deur de zenuwen in de spieren begeeft, en aan alle de leden beweging geeft: zonder dat men zich andere oorzaak behoeft in te beelden, die te weeg brengt dat de delen van ’t bloet (de welken, meest bewogen en deurdringst zijnde, bequaamst zijn om deze geesten te maken) zich eer naar de harssenen, dan elders begeven, dan dat de slagaders, die hen daar voeren, de genen zijn, die de lijnrechtsten van allen uit het hart komen, en dat, naar de regelen der hantwerkers, (die de zelfden als de genen van de natuur zijn) als veel dingen pogen gelijkelijk zich naar een zelfde zijde te bewegen, daar niet plaats genoech voor allen is, (gelijk de delen van ’t bloet, die uit de flinke holligheit van ’t hart naar de harssenen strekken) de zwaksten, en de genen, die minst gedreven zijn, door de krachtigsten daar van afgeweert zullen worden, die door deze middel zich daar alleen vervoegen.  Ik had alle deze dingen bezonderlijk genoech verklaart in de   Handeling, die ik voor deze voorgenomen had in ’t licht te brengen. Ik had ’er by gevolg ook in vertoont hoedanig de zenuwen en spieren van ’t menschelijk lighaam behoorden gestelt te zijn, om te doen dat de dierelijke geesten, daar binnen zijnde, de kracht van hun leden te bewegen zouden hebben; gelijk men ziet dat de hoofen, een weinig na dat zy afgehouwen zijn, zich noch verroeren, en gapen, schoon zy niet meer bezielt zijn: wat veranderingen in de harssenen moeten gemaakt worden, om het waken, slapen en dromen te veroorzaken: hoe het licht, de klanken, reuken, smaken, de hitte, en all d’andere hoedanigheden der uitterlijke voorwerpen daar, door behulp der zinnen, verscheide denkbeelden konnen indrukken: hoe de honger, dorst, en d’andere inwendige lijdingen daar ook de hunnen konnen zenden: wat men hier voor de gemene zin behoort te nemen, daar deze denkbeelden ontfangen worden, voor de geheugenis, die hen bewaart, en voor d’inbeelding, die hen verscheidelijk kan veranderen, en ook nieuwen maken, en door gelijke middel, de dierelijke geesten in de spieren verspreidende, de leden van dit lighaam doen bewegen, in zo veel verscheide wijzen, en zo wel, naar mate de voorwerpen, die zich aan zijn zinnen vertonen, en der inwendige tochten, die in hem zijn, als d’onzen zich konnen bewegen zonder dat de wil hen geleid. Dit zal niet vreemt schijnen aan de genen, die, wetende hoe veel verscheide automates, of bewegende gebouwen de menschen door hun vlijt konnen maken, met zeer weinig stukken daar toe te gebruiken, in vergelijking van de grote menigte der beenders, spieren, slagáders, aders, en van alle d’andere delen, die in ’t lighaam van yder dier zijn, die, zeg ik, dit lighaam aanmerken als een gebou, ’t welk, van Gods handen gemaakt zijnde, onvergelijkelijk beter geschikt is, en in zich wonderlijker bewegingen heeft, dan een der gener, die van menschen bedacht konnen worden. Ik was hier bezonderlijk blijven staan, om te tonen dat, indien ‘er zodanige gebouwen waren, die de werktuigen, en d’uitterlijke gestalte van een sim, of van een ander dier zonder reden hadden, wy geen middel zouden hebben, om te bekennen dat zy niet in alles van gelijke natuur waren, als deze dieren; in plaats dat, zo ‘er waren, die de gelijkenis onzer lighamen hadden, en onz bedrijf zo zeer navolgden, als behorelijk kan geschieden, wy altijt twee zeer zekere middelen zouden hebben, om te bekennen dat zy daarom geen ware menschen waren. D’eerste middel is dat zy nooit woorden, noch andere   tekenen, met die te maken, zouden konnen gebruiken, gelijk wy doen, om onze gedachten aan anderen te verklaren. Want men kan wel begrijpen dat een gebou zodanig gemaakt is, dat het woorden voortbrengt, ja ook dat het enigen voortbrengt, die, naar mate der lighamelijke werken, enige veranderingen in zijn werktuigen zullen veroorzaken: gelijk, zo men ’t op d’een plaats aanroert, dat het vraagt wat men ’t zeggen wil, zo op een ander plaats, dat ‘et roept dat men ’t quaat doet, en diergelijke dingen, maar niet dat ‘et die verscheidelijk te zamen voegt, om dat op de zin van al ’t geen, dat in des zelfs tegenwoordigheit gezegt word, t’antwoorden, gelijkelijk de plompste menschen konnen doen. De tweede middel is, dat, schoon zy veel dingen zo wel, ja misschien beter dan iemant van ons, deden, zy ontwijffelijk in enige anderen zouden gebreken, door de welken men bemerken zou dat zy niet met kennis werkten, maar alleenlijk door de gesteltenis van hun werktuigen. Want in plaats dat de reden een algemeen werktuig is, ’t welk in alderhande voorkomingen kan dienen, zo behoeven deze werktuigen enige bezondere schikking tot yder bezondere werking; en van hier koomt ‘et dat het, zediglijk gesproken, onmogelijk is, dat ‘er verscheide werktuigen genoech in een gebou zijn, om dat in alle voorvallen des levens te doen werken gelijk onze reden ons werken doet. Nu, door deze twee zelfde middelen kan men ook ’t verschil bekennen, dat tusschen de menschen en beesten is. Want het is een aanmerkelijke zaak, dat ‘er geen menschen zo bot en plomp zijn, zonder ook d’ontzinnigen daar af uit te zonderen, of zy zijn noch bequaam om verscheide woorden te zamen te voegen, en een reden daar af te maken, door de welke zy hun gedachten doen verstaan; en dat ‘er, in tegendeel, geen ander dier is, zo volmaakt en gelukkig als het geboren kan wezen, ’t welk desgelijks doet. Dit gebeurt niet om dat zy werktuigen gebrek hebben, want men ziet dat d’eksters en papegajen woorden, gelijk wy, konnen uitbrengen, en echter niet gelijk wy konnen spreken, dat is met te betuigen dat zy ’t geen denken, ’t welk zy zeggen: in plaats dat de menschen, die doof en stom ter werrelt gekomen, en van de werktuigen berooft zijn, die aan anderen dienen om te spreken, zo wel, of meer als de beesten gewent zijn zelven enige tekenen te bedenken, door de welken zy zich by de genen doen verstaan, die, gemenelijk by hen zijnde, tijt hebben om hun taal te leren. Dit betuigt niet alleenlijk dat de beesten minder reden hebben dan de menschen, maar dat zy ook geheel geen reden hebben. Want men ziet dat men zeer   weinig daar af behoeft, om te konnen spreken; en dewijl men ongelijkheit onder de dieren van gelijke aart bespeurt, zo wel als onder de menschen, en dat sommigen gemakkelijker zijn te leren dan anderen, zo is ’t niet gelooffelijk dat een sim of een papageaai, die de volmaaktsten van zijn aart was, hier in niet met een der plompste kinderen, of ten minste niet met een kint, dat beroerde harssenen heeft, gelijk zou zijn, indien hun ziel niet van een natuur was, die heel van d’onze verschilt. Men moet niet de woorden met de naturelijke bewegingen verwarren, die de hartstochten betuigen, en zo wel van de gebouwen, als van de dieren nagevolgt konnen worden; en ook niet denken, gelijk enigen Ouden, dat de beesten spreken, schoon wy hun taal niet verstaan: want indien dit waar was, zo zouden zy zich ook zo wel aan ons, als aan huns gelijken, konnen doen verstaan, dewijl zy veel werktuigen hebben, die met d’onzen overëenkomen. ’t Is ook een zeer aanmerkelijk zaak, dat, schoon ‘er veel beesten zijn, die meer naerstigheit dan wy in enigen van hun werken betonen, men nochtans ziet dat de zelfden in veel andere dingen geheel geen naerstigheit betuigen: in voegen dat dit, dat zy beter doen dan dan wy, niet bewijst dat zy reden hebben; want naar deze rekening zouden zy meer daar af hebben, dan wy, en in alle andere dingen beter doen: maar eer dat zy geheel geen hebben, en dat de natuur, naar de gesteltenis van hun werktuigen, in hen werkt; gelijk men ziet dat een uurwerk, ’t welk niet dan van raden en slagveeren bestaat, d’uren kan tellen, en de tijt meten, en dit veel gerechtiger dan wy met alle onze voorzichtigheit. Ik had daar na de redelijke ziel beschreven, en betoont dat zy geensins uit het vermogen van de stoffe getrokken kan worden, gelijk d’andere dingen, daar af ik gesproken had, maar dat zy nootzakelijk geschapen moet zijn; en dat ‘et niet genoech is dat zy in ’t menschelijk lighaam, gelijk een stuurman in zijn schip, geherbergt is, misschien alleenlijk om des zelfs leden te bewegen, maar dat zy nootwendiglijker engelijker daar aan gevoegt en vereenigt moet zijn, om boven dat gelijke gevoelens en begeerten, als d’onzen, te hebben, en dus een waar mensch te maken. Voorts, ik heb my hier op een weinig op ’t onderwerp van de ziel uitgebreid, om dat dit een der gewichtigsten is. Want daar is, na de doling der gener, die God loghenen, de welke ik acht hier voor genoech weêrlegt te hebben, niets dat de zwakke geesten eer van de rechte weg des deuchts verwijdert, dan te verdichten dat de ziel der beesten van   een zelfde natuur is, als d’onze, en dat by gevolg wy na dit leven niets te vrezen, en niets te hopen hebben, niet meer dan de vliegen en mieren; in plaats dat, als men weet hoe veel zy verschillen, men veel beter de redenen begrijpt, die bewijzen dat d’onze van een natuur is, die geheel niet van ’t lighaam afhangt, en by gevolg dat zy niet onderworpen is met het lighaam te sterven: want dewijl men geen andere oorzaken ziet, die haar vernietigen, zo word men naturelijk bewogen daar uit t’oordelen dat zy onsterffelijk is.  SESTE HOOFTDEEL. Wat de Schrijver gelooft dat verëischt word, om veerder in d’onderzoeking van de natuur te gaan, dan hy geweest heeft, en welke redenen hem hebben doen schrijven.  ’t IS nu drie jaren geleden dat ik ten einde van de Handeling gekomen was, die alle deze dingen begrijpt, en dat ik die begon weêr over te zien, om haar aan een drukker over te brengen, toen ik verstont dat enige mannen, die macht op my hebben, en welkers achtbaarheit weinig min op mijn werken, als mijn eige reden op mijn gedachten, vermag, een gevoelen van de Natuurkunde, een weinig te voren door een ander in ’t licht gebracht, verworpen hadden. Ik wil niet zeggen dat ik hier meê overëenstemde, maar wel dat ik ‘er, voor hun berisping, niets in gemerkt had, dat ik my inbeelden kon schadelijk aan de godsdienst, of aan de staat te zijn, en by gevolg ’t welk my belet zou hebben zulks te schrijven, zo de reden my daar toe geraden had. Dit deê my vrezen dat ‘er onder mijn gevoelens ook enig gevonden zou worden, in ’t welk ik my misgreepen had, schoon ik altijt grote vlijt had gedaan om geen nieuwe gevoelens in mijn geloof t’ontfangen, daar af ik geen zeer zekere betogingen had en geen zodanigen te schrijven, die tot iemants nadeel konden strekken. Dit was genoech om my te verplichten tot het besluit, dat ik genomen had, van hen in ’t licht te brengen, te veranderen. Want schoon de redenen, om de welken ik het te voren genomen had, zeer krachtig waren, zo deê mijn neiging, die my altijt het ambacht van boek en te maken heeft doen haten, my terstont genoech   anderen vinden, om my daar af t’onthouden. En deze redenen van weêrzijden zijn zodanig, dat ik niet alleenlijk dienstig acht hen hier te zeggen, maar dat ik ook acht dat het gemeen hen behoeft te weten. Ik heb nimmer de dingen, die van mijn verstant quamen, in hoge achting gehad; en terwijl ik van ’t beleed, dat ik gebruik, geen andere vruchten heb gehad, als dat ik my voldaan heb van enige zwarigheden, die tot de beschouwelijke wetenschappen behoren, of dat ik getracht heb mijn zeden naar de redenen te regelen, die dit beleed aan my leerde, zo heb ik niet gelooft verplicht te zijn iets daar af te schrijven. Want wat de zeden aangaat, yder vloeit zo in zijn verstant over, dat men zo veel herstellers, als hoofden, zou vinden, zo het geoorloft was aan anderen, als aan de genen, die God tot oversten over zijn volken gestelt heeft, of aan de genen, aan de welken hy genade en yver genoech gegeven heeft om profeten te zijn, aan te vangen iets daar in te veranderen. En hoewel mijn bespiegelingen my zeer wel behaagden, zo geloofde ik dat d’anderen ook hadden, die aan hen misschien noch meer behaagden. Maar zo haast als ik enige algemene kundigheden van de Natuurkunde heb verkregen, en dat ik, beginnende hen in verscheide bezondere zwarigheden te beproeven, bemerkte hoe verre zy konden geleiden, en hoe veel zy van de beginselen verschillen, die men tot aan deze tijt gebruikt heeft, zo geloofde ik dat ik hen niet verborgen kon houen, zonder grotelijks tegen de wet te zondigen, die ons verplicht zo veel, als in ons is, ’t algemeen goet van alle menschen te bevorderen. Want zy hebben my doen zien dat het mogelijk is tot kennissen te geraken, die tot het leven zeer nut zijn, en dat men, in plaats van deze beschouwelijke Wijsbegeerte, die men in de scholen leert, een gebruik daar af kan vinden, door ’t welk wy, de kracht en de werkingen van ’t vuur, van ’t water, van de lucht, van de starren, hemelen, en van alle d’andere lighamen, die ons omringen, zo onderscheidelijk kennende, als wy de verscheide ambachten onzer hantwerkers weten, hen op een zelfde wijze tot alle gebruiken, tot de welken zy bequaam zijn, zouden konnen besteden, en ons dus als meesters en bezitters van de natuur maken. Dit is niet alleenlijk wenschelijk voor de vinding van oneindelijke kunsten, die te weeg zouden brengen dat men zonder moeite de vruchten van d’aarde, en van alle de nuttigheden, die men daar vind, zou genieten; maar voornamelijk ook om de behouding der gezontheit, de welke zon-der twijffel ’t eerste goet, en de grontvest van alle d’andere goederen van dit leven is. Want de geest zelf hangt zo zeer van de tempering en geschiktheit der werkingen van ’t lighaam af, dat, indien het mogelijk is enige middel te vinden, die de menschen gemenelijk wijzer en behendiger maakt, dan zy tot hier toe geweest hebben, ik geloof dat men die in de Geneeskunst moet zoeken. ’t Is zeker, dat de gene, die nu in ’t gebruik is, weinig dingen begrijpt, daar af de nuttigheit zo aanmerkelijk is: maar (zonder dat ik voorgenomen heb haar te verachten) ik verzeker my dat ‘er niemant is, zelf van de genen, die ‘er belijdenis af doen, of zy belijden dat alle ’t geen, ’t welk men daar af weet, byna niets is in vergelijking van ’t geen, ’t welk noch overig is om de kennis daar af te verkrijgen, en dat men zich van ontellijke ziekten, zo des lighaams, als des geests, en ook misschien van de verzwakking des ouderdoms, zou konnen bevrijden, zo men genoech kennis van hun oorzaken, en van alle de hulpmiddelen had, daar af de natuur ons verzorgt heeft. Ik dan, voorgenomen hebbende mijn geheel leven in d’onderzoeking van zo nodig een wetenschap te besteden, en een weg gevonden hebbende, die my zodanig schijnt, dat men, die houdende, haar ontwijffelijk zal vinden, ’t en waar men daar in, of door de kortheit des levens, of door ’t gebrek der ervarentheden, belet wierd, oordeelde dat ‘er geen beter hulpmiddel tegen deze twee beletselen was, als getrouwelijk al ’t weinige, dat ik gevonden had, aan ’t gemeen meê te delen, en de goede verstanden te nodigen tot te trachten verder te gaan, met yder naar zijn neiging en vermogen iets tot d’ervarentheden, die men behoeft, toe te doen, en ook met alle de dingen, die zy leerden, aan ’t gemeen t’openbaren, op dat wy, als de lesten begonnen daar de voorgaanden geëindigt hadden, en als men dus de levens en bezigheden van veel te zamen voegde, alle gelijk veel verder zouden gaan, dan yder in ’t bezonder kan doen.  Ik aanmerkte ook, zo veel d’ervarentheden aangaat, dat zy zo veel te nodiger zijn, als men in kennis gevordert is. Want het is beter in ’t begin geen anderen te gebruiken, dan de genen, die zich van zelf aan onze zinnen vertonen, en daar in wy niet onkundig zouden konnen zijn, indien wy slechs zo weinig als ’t is daar op merken, dan dat men ongemener, en die naaukeuriglijker opgezocht zijn, zoekt. De reden hier af is dat deze ongemeender ervarentheden dikwijls bedriegen als men noch d’oorzaken der gemeenste ervarentheden niet weet, en als d’omstandigheden, daar   van zy afhangen, byna altijt zo bezonder en klein zijn, dat men hen zwarelijk bemerken kan. D’ordening, die ik hier in gehouden heb, heeft dusdanig geweest. Voor eerst heb ik getracht in ’t algemeen de beginselen of eerste oorzaken van alle ’t geen, dat in de werrelt is, of wezen kan, te vinden, zonder hier toe iets t’aanmerken, als God alleen, die haar geschapen heeft, en hen niet van elders te trekken, als van zekere zaden der waarheden, die naturelijk in onze zielen zijn. Daar na heb ik onderzocht welken d’eerste en gemeenste uitgewerkten waren, die men van deze oorzaken afleiden kon; en my dunkt dat ik daar door hemelen, starren, en d’aarde, heb gevonden, en zelfs op d’aarde water, lucht, vuur, mijnstoffen, en enige andere zodanige dingen, die de gemeensten van allen, en d’eenvoudigsten zijn, en by gevolg de lichtsten om te kennen. Maar toen ik daar na van de genen wilde afdalen, die bezonderlijker waren, zo zijn ‘er zo veel verscheidenen voor my gekomen, dat ik niet geloofde dat ‘et voor de menschelijk geest mogelijk was de vormen of gedaanten der lighamen, die op d’aarde zijn, van ontellijke anderen af te scheiden, die daar zouden konnen wezen, indien ’t Gods wil geweest had hen daar te stellen, noch by gevolg hen tot onz gebruik toe te passen, ’t zy dat men d’oorzaken door d’uitgewerkten te gemoet koomt, en dat men veel bezondere ervarenissen gebruikt. In gevolg van ’t welk ik, mijn geest op alle de voorwerpen kerende, die ooit aan mijn zinnen verschenen waren, wel dar zeggen dat ik ‘er niets gevonden heb, ’t welk ik niet bequamelijk genoech door de beginselen, die ik geleert had, verklaren kon. Maar ik moet ook belijden dat het vermogen van de natuur zo groot en gruim is, en dat deze beginselen zo eenvoudig en algemeen zijn, dat ik byna geen bezonder uitgewerkte aanmerk, of ik beken in ’t begin wel dat het in veel verscheide wijzen daar van afgeleid kan worden, en dat mijn grootste zwarigheit gemenelijk is te vinden in welke van deze wijzen het bestaat. Want hier toe weet ik geen andere middel, dan weêr enige ervarenissen te zoeken, die zodanig zijn, dat der zelfder uitgang niet de zelfde wezen zal zo zy in deze wijze, dan of zy in een andere wijze verklaart wierd. Voorts, ik ben ‘er nu zo verre ingekomen, dat ik, naar my dunkt, klaar genoech zie op wat wijze veel daar af te doen zijn, die tot dit gemerk konnen dienen. Maar ik zie ook dat zy zodanig, en zo groot van getal zijn, dat noch mijn handen, noch mijn inkomst, schoon duizentmaal meer, dan zy nu is,   voor alle ervarenissen genoech zou konnen zijn: in voegen dat ik, naar dat ik voortaan de bequaamheit zal hebben om meer of min daar in te doen, ook meer of min in de kennis van de natuur zal vorderen. Ik verhoopte dat ik dit in de Handeling, die ik geschreven had, zou aanwijzen, en daar zo klarelijk de nuttigheit, die ’t gemeen daar af ontfangen kon, tonen, dat ik alle de genen, die in ’t algemeen ’t goet en de welstant der menschen begeren (dat is, alle de genen, die warelijk deuchdelijk zijn, en niet door een valsche schijn, noch alleenlijk door waan ) zou verplichten, zo wel tot die dingen, die zy alreê gekregen hebben, meê te delen, als met my te helpen in ’t onderzoek der gener, die noch te krijgen zijn. Maar ik heb sedert die tijt andere redenen gehad, die my van gevoelen hebben doen veranderen, en denken dat ik warelijk behoorde voort te varen in alle de dingen, die ik van enig belang zou oordelen, te beschrijven, naar de maat dat ik ‘er de waarheit af zou ontdekken, en de zelfde vlijt daar toe te doen, als of ik hen wilde doen drukken: zo om zo veel te meer reden te hebben van hen wel t’onderzoeken, dewijl men zonder twijffel altijt het geen, dat men gelooft van veel te zullen gezien worden, van nader by beschout, dan ’t geen, ‘dat men alleenlijk voor zich zelf maakt; en de dingen, die my waar schenen toen ik hen begon te bevatten, zijn my dikwijls valsch gebleken, toen ik hen op ’t papier wilde stellen: als om geen gelegentheit te verliezen van aan ’t gemeen nut te zijn, zo ik ‘er bequaam toe ben; en ook om dat, indien mijn geschriften iets waerdig zijn, de genen, die hen na mijn doot zullen lezen, hen zo, als hen bequaamst dunkt, mogen gebruiken. Maar ik dacht dat ik geensins behoorde toe te staan dat zy by mijn leven in ’t licht zouden komen, op dat noch de tegenstellingen en twistingen, die zy voor my zouden konnen verkrijgen, aan my geen middel zouden geven om de tijt te verliezen, die ik voorgenomen heb te besteden in my t’onderwijzen. Want hoewel het waar is dat yder mensch verplicht is zo veel, als hy kan, ’t goet der anderen te bevorderen, en dat aan niemant nut te zijn eigentlijk is niet te deugen, zo is ’t nochtans ook waar dat onze zorgen zich wijder, dan voor de tegenwoordige tijt, behoren uit te strekken, en dat het goet is zodanige dingen achter te laten, die misschien den genen, die leven, enig nut zouden toebrengen, als ’t met voorneemen is van andere dingen te doen, die noch meer nut aan onze naneeven zullen aanbrengen. Gelijk ik warelijk wel wil dat men weet dat   het weinig, ’t welk ik tot hier toe geleert heb, byna niets is in vergelijking van ’t geen, dat ik niet weet, en daar af ik noch niet wanhoop van zulks te konnen leren. Want het is byna evenëens met de genen, die allengs de waarheit in de wetenschappen ontdekken, als met de genen, die, als beginnen rijk te worden, minder moeite hebben in grote winste te doen, dan zy te voren gehad hebben, toen zy arm waren, in veel minder winst te behalen. Men kan hen ook bequamelijk by krijgsöversten vergelijken, welkers krachten gemenelijk naar mate van hun verwinningen toeneemen, en die meer beleit behoeven om stant te houden na ’t verlies van een slag, dan zy behoeven, na dat zy een veltslag gewonnen hebben, om steden en lantschappen te veroveren. Want te trachten alle de moejelijkheden en dolingen te verwinnen, die ons beletten tot de kennis der waarheit te geraken, is warelijk slag leveren; en enige valsche waan van een ding, dat een weinig algemeen, en van belang is, t’ontfangen, is een slag te verliezen. Men behoeft daar na veel meer beleit, om weêr in de zelfde staat, daar in men te voren stont, te geraken, dan men behoeft om grote winst te doen, als men alreê beginselen heeft, die zeker zijn. Wat my aangaat, indien ik te voren enige waarheden in de wetenschappen gevonden heb, (en ik hoop dat de dingen, die in dit boek begrepen zijn, zullen doen oordelen dat ik enigen daar af gevonden heb) ik mag zeggen dat dit niet zijn dan gevolgen en afhangsels van vijf of zes voorneme zwarigheden, die ik verwonnen heb, en die ik voor zo veel veltslagen tel, daar in ik ’t geluk aan mijn zijde gehad heb. Ja ik zal niet vrezen te zeggen dat ik meen niet meer te behoeven, als twee of drie andere diergelijken te winnen om geheellijk ten einde van mijn voorneemens te komen, en dat het getal van mijn jaren noch niet zo groot is, of dat ik, naar de gewone loop van de natuur, noch tijts genoech hier toe kan hebben. Maar ik geloof dat ik zo veel te meer verplicht ben de tijt, die my overig is, zuiniglijk te gebruiken, als ik meer hoop heb van hem te konnen wel gebruiken: en ik zou zonder twijffel meer gelegentheit hebben om hem te verliezen, zo ik de grontvesten van mijn Natuurkunde in ’t licht bracht. Want hoewel zy byna alle zo klaar en blijkelijk zijn, dat men hen alleenlijk behoeft te verstaan, om hen te geloven, en dat ‘er niet een is, die ik niet meen te konnen betogen, zo voorzie ik echter dat ik dikwijls door de tegenstellingen der andere menschen, die zy zouden doen voortkomen, afgetrokken zou konnen worden, vermits het   onmogelijk is dat zy met alle de verscheide gevoelens der anderen overëenkomen. Men kan zeggen dat deze tegenstellingen nut zouden zijn, zo om my mijn gebreken te doen bekennen, als om dit, zo ik iets goet had, dat d’anderen hier door daar af meer kennis zouden hebben, dat, dewijl veel menschen meer konnen zien, dan een man alleen, zy, beginnende van nu voortaan die te gebruiken, my ook met hun vindingen zouden helpen. Maar hoewel ik my kende bovematen onderworpen te zijn te missen, en dat ik my byna nooit op d’eerste gedachten, die my inkomen, vertrou, zo belet my echter d’ervarentheit, die ik van de tegenwerpingen heb, die men aan my doen kan, enig voordeel daar af te verhopen: want ik heb alreê dikwijls d’oordelen beproeft, zo der gener, die ik voor mijn vrienden gehouden heb, als van enige anderen, by de welken ik onverschillend meende te zijn, en ook van enigen, welkers boosheit en nijt, gelijk ik wist, genoech zou trachten ’t geen t’ontdekken, ’t welk mijn vrienden uit genegentheit verborgen hielden. Maar ’t is zelden gebeurt dat men my enig ding tegengeworpen heeft, ’t welk ik niet geheel voorzien had, ’t en waar dat het verre van mijn onderwerp vervreemt was. In voegen dat ik byna nooit enige berisper mijner gevoelens gevonden heb, of hy scheen my min streng, en bilijker, dan ik aan my zelf. Ik heb ook nimmer bespeurt dat men, door middel der twistreedenen, die in de scholen gebruikt worden, enige waarheit ontdekt heeft, die men te voren niet wist. Want vermits yder tracht te verwinnen, zo oeffent men zich meer om de waarschijnelijkheit te doen gelden, dan de redenen van weêrzijden te wegen; en de genen, die lange tijd goede voorspraken hebben geweest, zijn daarom namaals geen beter rechters. Wat de nuttigheit aangaat, die d’anderen van de gemeenmaking mijner gedachten zouden ontfangen, zy kan ook niet zeer groot wezen, om dat ik hen noch niet zo verre gebracht heb, of ’t is noch nodig veel dingen daar by te voegen, eer men die tot het gebruik aanleggen kan. Maar ik meen zonder roem te mogen zeggen dat, indien iemant hier toe bequaam is, ik dit eer, dan iemant anders, behoor te zijn: niet om dat ‘er ter werrelt niet veel verstanden konnen zijn, onvergelijkelijk beter dan ’t mijn; maar om dat men een ding niet zo wel zou konnen bevatten, en dat zijn eige maken, als men ’t van een ander leert, dan als men ’t zelf bedenkt. Dit is zo waarachtig in deze zaak, dat, schoon ik dikwijls enigen van mijn ge-voelens aan zeer verstandige lieden verklaart heb, en die, terwijl ik tot hen sprak, hen wel onderscheidelijk schenen te verstaan, dat ik, zeg ik, als zy hen weêr gezegt hebben, bespeurt heb dat zy hen byna altijt zodanig verandert hebben, dat ik hen niet meer voor de mijnen kon belijden. Dieshalven zou ik hier gaerne onze naneeven bidden nimmer te geloven dat de dingen, die men tot hen zal zeggen, van my komen, als ik hen zelf niet in ’t licht gebracht heb. Ik ben ook geensins verwondert van de sporeloosheden, die men aan alle deze oude wijsbegerigen toeschrijft, welkers geschriften wy niet hebben; en ik oordeel daarom ook niet dat hun gedachten zeer onredelijk zijn geweest, dewijl zy van de beste verstanden van hun tijt waren, maar alleenlijk dat men hen qualijk aan ons overgebracht heeft. Men ziet ook dat het byna nooit gebeurt is dat iemant van hun navolgers hen overtroffen heeft: en ik verzeker my dat de genen, die meest tot Aristoteles genegen zijn, en hem navolgen, zich gelukkig zouden achten, indien zy zo grote kennis van de natuur hadden, als hy ‘er af gehad heeft, schoon ’t ook met voorwaarde was, dat zy nooit iets meer zouden hebben. Zy zijn gelijk de klimmerboom, die niet hoger poogt te klimmen, dan de bomen, die hem ondersteunen, ja die ook dikwijls weêr nederwaarts daalt, als hy tot aan de top gekomen is: want my dunkt dat de genen ook weêr afdalen, dat is, zich in eniger wijze minder geleert maken, dan of zy zich van de boekoeffening onthielden, de welken, niet vernoegt met al ’t geen te weten, ’t welk in hun Schrijver verstanelijk verklaart is, daar, boven dat, d’oplossing van veel zwarigheden willen vinden, daar hy niets af zegt, en op de welken hy misschien nooit gedacht heeft. Doch hun wijze van wijsheitbetrachten is zeer bequaam voor de genen, die niet meer dan middelmatige verstanden hebben. Want de duisterheit der onderscheidingen, en der beginselen, die zy gebruiken, is oorzaak dat zy van alle dingen zo stoutelijk konnen spreken, als zy hen wisten, en al ’t geen, dat zy ‘er af zeggen, tegen de scherpzinnigsten en gaausten beweren, zonder dat men middel heeft om hen t’overtuigen. Zy zijn, zo my dunkt, hier in gelijk een blinde, die, om zonder nadeel tegen een, die ziet, te vechten, hem in de gront van een zeer duister hol heeft doen komen; en ik mag wel zeggen dat het niet voor dezen is, dat ik my onthoud van de beginselen der Wijsbegeerte, die ik gebruik, in ’t licht te brengen; want dewijl zy eenvoudig en zeer klaar zijn, gelijk zy ook zijn, zo zou ik, indien ik hen open-baar maakte, byna eveneens doen, als of ik enige veinsters opende, en licht in dit hol deê komen, daar zy in gedaalt zijn, om te vechten. Ja de beste verstanden hebben ook geen oorzaak te wenschen om hen te kennen; want indien zy willen weten van alle dingen te spreken, en d’achting van geleert te zijn verkrijgen, zo zullen zy lichtelijker daar toe geraken in zich met de waarschijnelijkheit te vernoegen, die zonder grote moeite in alderhande zaken gevonden kan worden, dan in de waarheit t’onderzoeken, die niet, dan allengs, in enige dingen ontdekt word, en die, als men van d’anderen spreekt, verplicht tot onbeschroomdelijk te belijden dat men hen niet weet. Maar indien zy de kennis van enige weinige waarheden, boven de verwaantheit, van nergens in onkundig te schijnen, stellen, gelijk zy zonder twijffel hoger t’achten is, en indien zy een gelijk voorneemen, als ’t mijne, willen volgen, zo hebben zy daarom niet van node dat ik iets meer tot hen zeg, dan ’t geen, dat ik alreê in deze Redenering gezegt heb. Want indien zy bequaam zijn om verder te gaan, dan ik gedaan heb, zo zullen zy ook met meer reden bequaam zijn om zelven al ’t geen te vinden, dat ik meen gevonden te hebben; vermits het, dewijl ik nimmer iets, als by ordening, onderzocht heb, zeker is dat het geen, ’t welk my noch overig is t’ontdekken, van zich zwaarder en verborgender is, dan ’t geen, dat ik voor deze heb konnen vinden, en zy zouden minder vermaak hebben in dat van my, dan van hen zelven, te leren: behalven dat de hebbelijkheit, die zy verkrijgen zullen, met eerstelijk lichte dingen te zoeken, en allengs by trappen tot anderen, die zwaarder zijn, voort te gaan, hen meer zal dienen, dan alle mijn onderwijzingen zouden konnen doen. Wat my aangaat, ik beeld my in dat, zo men my van mijn kintsheit af alle de waarheden had geleert, daar af ik sedert de betogingen heb gezocht, en zo ik geen moeite had gehad met hen te leren, ik misschien nooit geen anderen zou geweten hebben, en ten minsten dat ik nooit de hebbelijkheit en lichtigheit gehad zou hebben, die ik meen te hebben, van altijt nieuwen te vinden, naar de mate dat ik my begeef tot hen te zoeken. Om kort te gaan, indien ‘er ter werrelt enig werk is, dat niet zo wel door een ander, als door de zelfde, die ’t gevonden heeft, volmaakt kan worden, zo is ’t het geen, aan ’t welk ik arbeid.  ’t Is waar dat, zo veel d’ervarentheden aangaat, die daar toe konden dienen, een mensch alleen niet genoech is om die te krijgen: maar hy zou ‘er ook niet met nuttigheit andere handen, als de zijnen, toe  konnen gebruiken, ’t en waar de genen der ambachtslieden, of van zodanige menschen, die hy zou konnen betalen, en die door hoop van winst, die een zeer krachtig middel is, naaukeuriglijk alle de dingen, die hy hen voorschreef, deden. Want wat de gewilligen aangaat, die door nieusgierigheit, of door begeerte van te leren zich misschien zouden aanbieden om hem te helpen, zy zouden, behalven dat zy gemenelijk meer beloften dan dadelijkheit hebben, en niet dan schone voorstellingen doen, daar af nimmer een gelukt, zonder twijffel betaalt willen zijn door de verklaring van enige zwarigheden, of ten minsten door plichtpleegingen en onnute koutingen, die hem niet zo weinig van zijn tijt zouden kosten, of hy zou ‘er noch by verliezen. Wat d’ervarentheden aangaat, die d’anderen alreê verkregen hebben, schoon zy die aan hem wilden deelachtig maken, (’t welk de genen, die hen geheimenissen noemen, nimmer doen zouden) zy bestaan ten mestendeel in zo veel omstandigheden, of overtollige inmengsels, dat ‘et aan hem zeer zwaar zou zijn de waarheit daar af uit te zoeken; behalven dat hy hen byna alle zo qualijk verklaart, of ook zo valsch zou vinden, om dat de genen, die hen gevonden hebben, hun best hebben gedaan om hun gelijk met hun beginselen te doen blijken, dat, zo ‘er enigen waren, die hem dienen konden, zy weêr de tijt niet waerdig zouden zijn, die hy zou moeten besteden in hen uit te kiezen. Dieshalven, indien ‘er ter werrelt iemant was, van de welk men zeker wist dat hy bequaam was om de grootste en nutste dingen voor ’t gemeen, die ‘er zijn konnen, te vinden, en dat om deze oorzaak d’anderen menschen door alle middelen poogden hem te helpen om zijn voorneemens te volëindigen, zo kan ik noch niet zien dat zy iets anders voor hem zouden vermogen, als in de kosten der ervarentheden, die hy zou behoeven, te verzorgen, en voorts beletten dat zijn tijt hem door iemants moejelijkheit onttrokken wierd. Maar behalven dat ik niet zo veel van my zelf waan, dat ik iets boven gemeen wil beloven, en my niet met zo ydele gedachten vermaak, van my in te beelden dat het gemeen grotelijks aan mijn voorneemens gehouden is, zo heb ik ook geen zo neêrslachtige ziel, dat ik van iemant, wie ’t ook waar, enige jonst zou willen ontfangen, die men kon geloven dat ik niet verdient zou hebben.  Alle deze inzichten, te zamen gevoegt, waren (’t is nu drie jaren geleden) oorzaak dat ik ’t werk, ’t welk ik onder handen had, niet wilde in ’t licht brengen, ja dat ik ook besloot by mijn leven geen   ander aan den dag te geven, dat zo algemeen was, noch van ’t welk men de grontvesten van mijn Natuurkunde verstaan kon. Maar daar zijn seder weêr twee oorzaken geweest, die my verplicht hebben hier enige bezondere Proeven te stellen, en aan ’t gemeen enige rekening van mijn werken en voorneemens te geven. D’eerste reden is, dat, indien ik dit niet deê, veel, die d’inzicht geweten hebben, die ik te voren gehad heb, van enige geschriften te doen drukken, zich zouden mogen inbeelden dat d’oorzaken, om de welken ik my daar af onthield, meer tot mijn nadeel waren, dan zy zijn. Want hoewel ik de roem niet in overmaat begeer, of, indien ik dar zeggen, dat ik haar haat, voor zo veel als ik haar strijdig tegen de rust hou, die boven alle dingen in waarde by my is, zo heb ik echter ook nooit getracht mijn werk als misdaden te verbergen, noch ook grote naerstigheit gedaan om onbekent te blijven, zo om dat ik gelooft zou hebben dat ik my ongelijk deê, als om dat my zulks enige ongerustheit gegeven zou hebben, die weêr strijdig tegen de volkome rust des geests, die ik zoek, geweest zou hebben. En vermits ik, die my weinig bemoeide of ik bekent of onbekent was, niet heb konnen beletten dat ik enige achting verkreeg, zo heb ik gedacht dat ik mijn best behoorde te doen om my ten minsten van een quade achting te bevrijden. D’andere reden, die my verplicht heeft dit te schrijven, is dat ik, dagelijks meer en meer de verwijling ziende, die ’t voorneemen lijd, dat ik heb van my t’onderwijzen, uit oorzaak van een onëindelijkheit van ervarenissen, die ik behoef, en die ik onmogelijk zonder de hulp van anderen kan krijgen, echter ook niet wil, schoon ik my niet zo zeer vlei, dat ik verhoop dat het gemeen enig deel aan mijn eige belang zal nemen, zo zeer my zelf ontvallen, dat ik aan de genen, die my zullen overleven, stoffe geef van my eens te verwijten dat ik hen veel dingen beter had konnen nalaten, dan ik gedaan heb, zo ik niet te zeer verwaarloost had aan hen te doen verstaan waar in zy aan mijn voorneemens behulpig konden zijn. Ik dacht dan dat het my licht zou zijn enige stoffe te verkiezen, die, zonder veel tegenstribbelingen onderworpen te wezen, noch my te verplichten meer van mijn beginselen te verklaren, dan ik wil, echter niet nalaten zou ’t geen, dat ik in de wetenschappen kan, of niet kan, klarelijk te tonen. Ik zou niet konnen zeggen of ik hier in voorspoedig ben geweest; en ik wil, met zelf van mijn schriften te spreken, niemants oordelen voorkomen.   Maar ik wil gaerne dat men hen onderzoekt; en op dat men zo veel te meer gelegentheit daar toe zou hebben, zo bid ik alle de genen, die enige tegenwerpingen daar op te doen zullen hebben, dat zy de moeite nemen van hen aan mijn Boekverkoper te zenden, en als ik door hem hier af verwittigt ben, zo zal ik trachten ter zelfde tijt mijn antwoort daar by te voegen; en door deze middel zullen de lezers, dit by malkander ziende, te gemakkelijker van de waarheit oordelen: want ik beloof niet daar enige lange antwoorden op te doen, maar alleenlijk mijn gebreken zeer vrymoediglijk te belijden, zo ik hen ken, of, indien ik die niet kan bespeuren, eenvoudiglijk ’t geen te zeggen, dat ik geloven zal tot de verantwoording der dingen, die ik geschreven heb, nodig te wezen, zonder daar de verklaring van enige nieuwe stoffe by te voegen, om my niet zonder einde van ’t een in ’t ander te verwarren.  Indien enige dingen van de genen, daar af ik in ’t begin van de Verregezichtkunde, en van de Verhevelingen gesproken heb, in ’t eerst doen stuiten, om dat ik hen onderstellingen noem, en geen lust schijn te hebben om hen te bewijzen; men neem gedult om alles met aandacht te lezen, en ik hoop dat men zich daar af voldaan zal vinden. Want my dunkt dat de redenen daar in zodanig op malkander volgen, dat, gelijk de lesten door d’eersten, die hun oorzaken zijn, betoogt worden, deze eersten weêr door de lesten, die hun uitgewerkten zijn, bewezen worden. Men moet niet denken dat ik hier de misslag bedrijf, die van de Redenkunstenaars een kring genoemt word: want dewijl d’ervarentheit het meeste deel dezer uitgewerkten zeer zeker maakt, zo dienen d’oorzaken, daar af ik hen afleid, niet zo zeer om hen te bewijsen, als wel om hen te verklaren; maar in tegendeel, d’oorzaken worden door d’uitgewerkten bevestigt. Ik heb hen ook geen onderstellingen genoemt, dan om dat men weten zou dat ik meen hen van deze eerste waarheden, die ik hier voor verklaart heb, te konnen afleiden: maar ik heb ’t met voordacht niet willen doen, op dat zekere vernuften, die zich inbeelden dat zy in een dag al ’t geen weten, dat een ander in twintig jaren bedacht heeft, zo haast als men twee of drie woorden daar af tot hen spreekt, en die zo veel te meer onderworpen zijn te dolen, en zo veel min bequaam tot de waarheit, als zy deurdringender en levendiger zijn, daar uit geen gelegentheit zouden nemen om op ’t geen, dat zy mijn beginselen achten, enige sporeloze Wijsbegeerte te bouwen, en op dat men my de   schult daar af niet aantijgen zou. Want wat de gevoelens aangaat, die geheel de mijnen zijn, ik verantwoord hen niet als nieuwen, om dat ik, zo men de redenen daar af wel aanmerkt, ik my verzeker dat men hen zo eenvoudig, en zo gelijkvormig met de gemene zin zal vinden, dat zy min ongemeen en vreemt zullen schijnen, dan enige anderen, die men op deze zelfde onderwerpen zou konnen hebben. Ik beroem my ook niet d’eerste Vinder van enigen te zijn, maar wel dat ik hen nooit aangenomen heb, noch om dat zy van anderen gezegt hadden geweest, noch ook om dat zy niet gezegt waren, maar alleenlijk om dat de reden my die aangeraden heeft. Schoon de werkmeesters niet zo terstont de vond, die in de Verregezichtkunde verklaart is, konnen uitvoeren, zo geloof ik echter niet dat men daarom zeggen mag dat zy quaat is. Want dewijl men beleit en hebbelijkheit behoeft, om ’t gebou, dat ik beschreven heb, te maken en bereiden, zonder dat ‘er enige omstandigheit gebreekt, zo zou ik my niet min verwonderen als zy ’t ten eersten troffen, als of iemant in een dag treffelijk op de luit kon leren spelen, alleenlijk hier door, om dat men hem een goet begin en grontvest gegeven had. Dat ik dit eer in ’t Fransch, ’t welk de taal van mijn lant is, dan in ’t Latijn, dat die van mijn leermeesters is, schrijf, is om dat ik verhoop dat de genen, die alleenlijk hun naturelijke reden heel zuiver gebruiken, beter van mijn gevoelens zullen oordelen, dan de genen, die niet, dan d’oude boeken, geloven. Wat de genen aangaat, die het goed verstant met de boeköeffening te zamen voegen, de welken alleen ik tot mijn rechters wensch, zy zullen (ik verzeker ’t my) niet zo eenzijdig voor ’t Latijn wezen, dat zy weigeren zullen mijn redenen te horen, om dat ik hen in de gemene taal verklaar.  Voorts, ik wil hier niet in ’t bezonder spreken van de vorderingen, die ik hoop voortäan in de wetenschappen te doen, noch my by ’t gemeen met enige belofte verbinden, van welks uitvoering ik niet verzekert ben: maar ik zal alleenlijk zeggen dat ik besloten heb de tijt, die my overig is om te leven, nergens anders in te besteden, dan in te trachten enige kennis van de natuur te krijgen, die zodanig zal zijn, dat men daar uit zekerder regels voor de Geneeskunst zal trekken, dan men tot noch toe gehad heeft; en dat mijn neiging my zo verre verwijdert van alderhande andere voorneemens, voornamelijk van de genen, die niet nut aan d’een konnen zijn, dan met aan d’ander te hinderen, dat, zo enige ge-legentheden my dwongen my daar toe te begeven, ik niet geloof dat ik bequaam zou zijn om daar in voort te komen: en ik verklaar hier, dat ik wel weet dat my dit niet dienstig kan zijn om my in de werrelt aanmerkelijk en geacht te maken, maar ik heb ook geen lust om zulks te wezen; en ik zal my altijt meer aan de genen verplicht achten, door welkers jonst ik mijn tijt zonder verhindering zal genieten, dan ik aan de genen zou zijn, die my d’eerstelijkste ampten des werrelts aanboden.  
